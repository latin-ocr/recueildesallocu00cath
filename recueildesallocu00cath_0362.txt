XXVI JULII MDCCCLV.

———

S. S. DOMINI NOSTRI PII IX
ALLOCUTIO

IN CONSISTORIO SECRETO 2 6 JUL11 1 8 5 5 HABITA.

V en erabi les Fratres,

Nemo vestrum ignorat, Venerabiles Fratres, quatuor nondum elapsos esse
annos, ex quo nullis neque curis, neque consiliis, neque laboribus Nobis par-
cendum esse duximus, ut ecclesiasticis in Hispania negotiis consuleremus.
Notissima vobis est Conventio a Nobis cum carissima in Christo Filia Nostra
Maria Elisabeth Hispaniarum Regina catholica anno millesimo octingente-
simo quinquagesimo primo inita, ac veluti lex Status eo in Regno sancita, et
solemniter promulgata. Neque vos latet quomodo in eadem Conventione in-
ter plurima, quae statuta fuerunt ad catholicae Religionis rationes tuendas, cau-
tum in primis fuerit, ut ipsa augusta Religio, quocumque alio cultu excluso,
pergens esse sola religio Hispanicae nationis, esset ut antea in universo His-
paniarum Regno conservanda cum omnibus juribus et praerogativis, quibus
potiri debet juxta Dei legem et Canonicas Sanctiones3 ut institutio in omni-
bus quibusque publicis, privatisque scholis foret omnino conformis catholieae
doctrinae, ut Sacrorum praesertim Antistites in episcopali munere obeundo,
et in iis, quae ad jus et exercitium ecclesiasticae auctoritatis, sacraeque Ordinatio-
nis pertinent, plena illa uterentur libertate, quam sacri Canones statuunt3 ut
Ecclesia nativo suo jure libere omnino polleret, acquirendi scilicet legitimo
quovis titulo noxas possessiones, et inviolabilis esset ejusmodi Ecclesiae pro-
prietas in omnibus, quae tunc possidebat, vel in posterum acquireret. Hinc ea
profecto nitebamur fiducia fore, ut Pontifieiae Nostrae curae et sollicitudines
optatum assequerentur exitum, et catholica Ecclesia juxta Nostra desideria in
Hispania prospere feliciterque denuo magis in dies vigeret, atque floresceret,
cum praesertim omnis illa inclyta Natio catholicam Religionem profiteri, et
huic Petri Cathedrae firmiter adhaerere vehementer glorietur.

Verum cum summa animi Nostri admlratione et amaritudine vidimus quod
nunquam fore putavissemus, eo in Regno commemoratam Nostram Conven-
tionem, ipsa Hispaniensi natione nedum invita, sed etiam summopere moerente
et reclamante, impunc frangi ac violari, novasque Ecclesiae, ejusque juribus7
Episcopis, ac supremae Nostrae, Sanctaeque hujus Sedis potestati injurias in—
ferri, quas apud vos condolere compellimur, Venerabiles Fratres. Etenim
latae fuerunt leges, quibus primus, et secundus ipsius Conventionis articulus
nou absque levi Religionis detrimento invertitur, itemque praecipitur Ecclesiae
bona esse vendenda. Accedit etiam ut varia edita fuerint decreta, quibus inter-
licitur Episcopis sacros Ordines conferre, et virgines Deo sacrae prohibentur

