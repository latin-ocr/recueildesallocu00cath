254 LETI'RE ENCYCLIQL‘E DE PIE IX.

spirationum hujusmodi, si per Italiam dilatarentur, non alius esse exitus posset,
nisi ut hodierno publicarum rerum statu per mutuas civium contra cives aggres-
siones, usurpationes, credes labefactato funditusque convulso, pauci tandem
aliqui, multorum spoliis locupletati, summum in communi ruina dominatum
arriperent.

Jam vero ad fidelem populum avertendum ab impiorum insidiis, et in pro-
fessione custodiendum catholicae Religionis, atque ad verae virtutis opera ex-
citandum, magna, ut probe scitis, vis est in illorum vita et exemplo, qui
divinis se ministeriis manciparunt. Verum, proh dolor! non defuere per Ita-
liam aliqui, pauci illi quidem, viri Ecclesiastici, qui ad Ecclesiae hostes trans-
fugae non minimo illis ad fideles decipiendos adjumento fuerunt. Sed vobis
certe, Venerabiles Fratres, novo illorum lapsus stimulo fuit, ut acriori in dies
studio in cleri disciplinam advigiletis. Atque hic in futurum quoque tempus,
pro eo ac debemus, prospicere cupientes, temperare Nobis non possumus,
quin commendemus denuo, quod in prima nostra ad totius orbis Episcopos
Encyclica Epistola inculcavimus1, nempe ut nemini cito manus imponatis2,
sed in ecclesiasticae militiae delectu majorem usque diligentiam adhibeatis. De
iis praesertim, qui sacris ordinibus initiari desiderent, inquirere et diu mul-
tumque investigare opus est, num ea doctrina, gravitate morum, et divini cul-
tus studio commendentur, ut certa spes affulgeat fore, ut tanquam lucernae
ardentes in Domo Domini, eorum vivendi ratione, atquc opera aedjficationem

et spiritualem vestro gregi utilitatem afferre queant.

Quoniam vero ex monasteriis recte administratis ingens in Ecclesia Dei
splendor atque utilitas dimanat, et regularis etiam clerus adjutricem vobis in
procuranda animarum salute operam navat, vobis ipsis, Venerabiles Fratres,
in mandatis damus, primum quidem ut religiosas familias cujusque Dioecesis
nostro nomine certiores faciatis, Nobis peculiares aerumnas ingemiscentibus,
quas multae illarum in recenti calamitoso tempore perpessae sunt, ,non levi
interea consolationi fuisse animorum patientiam, atque in virtutis et Religio-
nis studio constantiam, quibus plurimi ex religiosis hominibus ad exemplum se
commandaruntg etsi aliqui non defuerint, qui suae professionis obliti cum ma—
gno bonorum scandalo, et nostro fratrumque suorum dolore turpissime prae-
varicati sunt ε deinde vero, ut praesides earumdem familiarum, et superiores,
ubi opus fuerit, illarum moderatores nostris verbis adhortemini, ut pro sui
officii debito, nulli parcant curae atque industriae, quo regularis disciplina, ubi
servatur, magis in dies vigeat et floreat, ubi vero detrimentum aliquod passa
fuerit, omnino reviviscat, et redintegretur. Moneant instanter iidem praesides,
arguant, increpent religiosos illarum alumnos, ut serio considerantes quibus
se votis Deo obstrinxerunt illa diligenter reddere studeant, suique instituti re-
gulas inviolate custodiant, et mortificationem Jesu in suo corpore circumfe-
rentes ab iis omnibus abstineant, quae propriae vocationi adversantur, et
operibus instent, quac caritatem Dei ac proximi, perfectaque virtutis studium

1. Novembris 1846.
2. 1 ad Timoth., v. 22.

 

