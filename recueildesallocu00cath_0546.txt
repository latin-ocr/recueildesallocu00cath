BULLA CONFIRMATIONIS

CONVENTIONIS.

mn >ivm KALENDAS SEPTEMBmS 1801 PROMULGATA
NoririeATA DIE 9 Armms 1802.

 

Nos Joannes Baptista, Tituli Sancti Honuphrii, sanctae Romanae Ecclesiae Presbyter
Cardinalis CAPRARA, Archiepiscopus, Episcopus AEsinus‚ Sanctissimi Domini Nostri
Pii Papae Vll, et Sanctae Sedis Apostolicae ad Primum Galliarum Reipublicae Con-
sulem a latere Legatus,

Universis Galliarum PopulIS, Salutem in Domino.

Quae prcecipuae fuerunt Sanctissimi Domini Nostri in ipso sui Apostolatus exordio
sollicitudines, quod omnium honorum votis jamdiu expetebatur, quod a vobis tam
incenso studio concupiebatur, ut post tantas calamitates quae cum publica, christia-
nam quoque rem afflixerunt in Galliis, liaec demum in florentissimis hisce regionibus
restitueretur, tantuin istud bonum, divina tandem favente gratia, advenisse vohis,
Galliarum Populi, summa cum exultantis animi consolatione nuntiamus. Apostolicas
siquidem sub plumbo Litteras Pontificio nomine publicamus, in quibus Conventio in-
ter Sanctitatem Suam et Reipublicae vestrae Gubernium Parisiis inita solemniter con-
firmatur. His in Litteris quae ad instaurandum in Galliis publicum Catholicae Religionis
cultum, res Ecclesiasticas componendas, easque in universo, qualate nunc patet,Rei-
publicae territorio, ad eamdem formam atque ordinem revocandas a Sanctitate Sua
constituta sunt, luculentissime continentur. Ea ut rationi locorum ac temporum accom-
modaret, una fecit Ecclesiae utilitas, servandae Um'tatz's studium, et animarum salus.
Qui inde novus exurget rerum Ecclesiasticarum ordo, is profecto, si cum praeterita
rerum perturbatione comparetur, fieri non potest, quin omncs tanto meliori objecta
christianae rei conditione recreentur. Quae enim fere deperdita, in Galliis, omnium
oculis videbatur, ea nunc praesidio Legum, Supremique Regiminis auctoritate mirum
in modum reviviscit. Primus vero Reipublicae vestrae Consul, cujus praecipuae in tanta
hac utilitate vobis comparanda partes fuerunt, cuique datum videtur ut afflictae Gal-
liae tranquillitatem et ordinem restitueret, Catliolicae Religionis, Constantino illi
magno simillimus, praesidium effectus, gloriosissiman in Ecclesiasticis Galliarum mo·
numentis istorum temporum recordationem est relicturus. Excipite igitur laetae‚

grataeque mentis officio Apostolicas Litteras quas nuntiavimus vobis, quasque hic
subjicimus.

PIUS EPISCOPUS, SERYUS SERVORUM DE1,AD PERPETUAM REI MEMORIAM.

Ecclesia Christi, quam ut cix-itatem sanctam Hierusalem novam descendentem de
coelo a Deo vidit Joannes, inde potissimum suam repetit firmitatem, caeteraque orna-

menta quibus praedita consurgit, quod nedum sancta, catholica et apostolica, sed et
una sit, super unius soliditate petrae fundata.

Ex firma et constanti membrorum Ecclesiae omnium unione in eadem fide, in iisdem
sacramentis, in iisdem vinculis charitatis, in subjectione atque obsequio omnium le-

