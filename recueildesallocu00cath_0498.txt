1186 LETTRE ENCYCLIQUE DE PIE IX.

Apostolicae hujus Sedis angustias tum collatitia pecunia, tum aliis largitio-
nibus sublevare non desistunt.

In tantis autem acerbitatibus, tantaque contra Ecclesiam excitata tem-
pestate, ne despondeamus unquam animum, dilecti Filii Nostri ac V enera-
biles Fratres, cum « et consilium nostrum, et fortitudo sit Christus, ac sine
« quo nihil possumus, pcr ipsum cuncta possumus, » qui confirmans praediea-
tores Evangelii, et sacramentorum ministros : κ Ecce ego, inquit, vobiscum
« sum omnibus diebus usque ad consummationem saeculi3 » et cum certo
sciamus, inferi portas nunquam esse praevalituras adversus Ecclesiam, quac
semper stetit, stabitque immota custode et vindice Christo Jesu Domino
Nostro, qui eam aedificavit, et qui suit lteri, et hodie, ipse et in secula.

Ne desinamus autem, dilecti Filii Nostri ac venerabiles Fratres, arden-
tiore usque studio in humilitate cordis nostri orationes et postulationes Deo
per Jesum Christum dies noctesque: offerre, ut, hac turbulentissima tempe-
state depulsa, Ecclesia suas anctaa tantis calamitatibus respiret, et ubique ter-
rarum optatissima pace ac libertate fruatur, et novos ac splendidiores de suis
inimicis agat triumphos, utque omnes errantes divinae suae gratiae lumine
perfusi ab erroris via ad veritatis, justitia’que iter revertantur, ac dignum
peanitentiae fructum facientes perpetuum sancti sui nominis amorem et timo-
rem habeant. Ut autem dives in misericordia Deus ferventissimis nostris
precibus facilius annuat, invocemus potentissimum Immaculatae Sanctissimae-
que Dei Genitricis Virginis Mariae patrocinium, ac suffragia petamus san—
ctornm Apostolorum Petri et Pauli, omniumque beatorum Coclitum, ut validis
suis apud Deum deprecationibus implorent omnibus misericordiam et gra—
tiam in auxilio opportuno, et omnes calamitates et pericula, quibus Ecclesia
ubique, ac potissimum in Italia, affligitur, potenter avertant.

Denique certissimum singularis Nostrae in vos benevolentiae pignus Apos-
tolicam Benedictionem ex intimo corde profectam vobis ipsis, dilecti Filii
nostri ac Venerabiles Fratres, et gregi curae vestrae commisso peramanter
impertimur.

Datum Romae, apud S. Petrum, dic 10 Augusti anno 1863, Pontificatus
Nostri anno decimo octavo. »

