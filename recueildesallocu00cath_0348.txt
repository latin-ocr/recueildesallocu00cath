336 ALLOCUTION DE PIE IX.

et sacram et publicam perturbent, evertant, in quos profecto verba illa
cadunt divini Reparatoris: a Vos ex patre diabolo estis, et opera patris vestri
« vultis facere. » Hos si excipiamus, fatendum est praesentis aetatis homines
generatim abhorrere ab incredulorum pravitate , et inclinationem quamdam
animorum ostendere erga religionem et fidem. Sive enim facinorum ob atro-
citatem, quae. superiori praesertim saeculo perpetrata incredulis tribuenda
sunt, quaeque animus meminisse reformidat, sive ob metum seditionum ac
tumultuum, qui miserandum in modum convellunt, afflictant nationes et
regna, sive denique divini Spiritus opera, qui spirat ubi vult, imminutum
esse patet perditorum numerum, qui incredulitate se jactent et glorienturz,
contra vero commendari audimus interdum vitae ac morum honestatem,
excitatumque praeterea novimus in animis hominum admirationis sensum
catholicam erga religionem, quae quidem in omnium incurrit oculos tanquam

lux solis.

Non exiguum hoc est bonum, Venerabiles Fratres, et quidam quasi ad
veritatem progressus, sed tamen multa adhuc sunt, quae a veritate plane as-
sequenda absterrent homines et remorantur.

Sunt enimvero plerique, qui rebus publicis tractandis praepositi fautores se
religionis, et adsertores dicant, illam laudibus attollant, humanaeque societati
quam maxime accommodatam atque utilem praedicent3 nihilominus ejus
moderari disciplinam volunt, sacros ‘ministros regere, sacrorum procuratio—
nem attingere, uno verbo civilis intra status limites coercere nituntur Eccle—
siam, eique dominari, quae tamen sui juris est, divinoque consilio nullius irn-
perii terminis contineri debet, sed ad ultimas terras propagari, omnesque
complecti gentes et nationes, ut sempiternae illis beatitatis iter designet expe-
diat. Et, proh dolor! dum haec loquimur, Venerabiles Fratres, in Subalpina
ditione proposita lex est, qna regularia et ecclesiastica instituta de medio
tolluntur, et Ecclesiae jura plane conculcantur, atque, si fieri potest, delentur.
Sed tamen de re tam gravi hoc ipso in loco alias agemus. Utinam vero qui
libertati obsistunt catholicae religionis agnoscant aliquando quantopere pu-
blica* rei bono ipsa conducat, quar sua cuique civium observanda proponit,
et inculcat officia ex coelesti quam accepit doctrina : utinam persuadere sibi
tandem velint qnod olim Zenoni imperatori scribebat sa nctus Felix Praedecessor
Noster, « nihil esse utilius Principibus, qnam sinere Ecclesiam uti legibus
« suis, hoc enim illis esse salutare, ut cum de causis Dei agitur, regiam vo-
« luntatem Sacerdotibus Christi studeant subdere, non proeferre. »

Sunt prseterea, venerabiles Fratres, viri quidam eruditione praestantes qui
religionem munus esse fatentur longe praestantissimum a Deo hominibus
datum, humanam nihilominus rationem tanto habent in pretio, tantopere
extollunt, ut vel ipsi religioni aequiparandam stultissime putent. Hinc ex vana
ipsorum opinione theologicae disciplinae perinde ac philosophicae tractandae
sunt3 cnm tamen illae fidei dogmatibus innitantur, quibus nihil firmius, nihil
stabilius, istae vero humana explicentur atque illustrentur ratione, qua nihil

