100 BREF DF. PIE VI.

exceptus, produxit scriptum in quo legebantur regiae consuetudines, quae
sexdecim capitulis continebantur, cneque recognitae, rejectae fuerunt. Tandem
Thomas in Angliam reversus intrepidus ad supplicium processit, et memor
divini praecepti: « Qui vult venire post me, abneget semetipsum, et tollat
·‹ crucem suam, ct sequatur me, » *Ecclesiae ostia patefecit lictoribus, seseque
Deo, beatae Mariae, et sanctis sum Ecclesiae patronis ferventer commendans,
acceptis in capite vulneribus, pro lege Dei et Ecclesiae libertate, gloriosi mar—
tyrii palmam reportavit. Hire excerpsimus ab Arsolcl. Annal. Ecclesiae Angli-
canae ¹.

Quis ex his non statim agnoscat, ut simillima sint nationalis Conventus et
Henrici II gesta? A Conventu emanarunt decreta ecclesiasticam auctoritatem
sibi arrogantia, ab codem omnes ad jurandum compelluntur, praecipue Epi-
scopi, aliique ecclesiastici: ac in eum ipsum transfertur sacramentum, quod
RomanoPontifici praestant Episcopi. Occupati sunt ecclesiastici fundi, ut fuerunt
ab HenricO, quorum S. Thomas restitutionem flagitavit. Coactus est Christia-
nissimus Rex ei decreto suam interponere sanctionem. Eidem denique Conven-
tui cum proposita fuerit declaratio, qua Episcopi, distinctis civilibus ab eccle-
siasticis juribus, illa se agnoscere, et adimplere velle professi sunt, respuentes
cretera , quae extra Conventus posita sunt potestatem, ad instar praestantium
Christianorum militum , qui inserviebant Juliano Apostatae, quos cele-
brat S. Augustinus his verbis2 ε « Julianus extitit infidelis imperator, extitit
« apostata, iniquus idolatra3 milites Christi servierunt imperatori infideli:
« ubi veniebatur ad causam Christi, non agnoscebant nisi illum, qui in
« coelo erat, si quando volebat ut idola colerent, ut thurificarent, prae-
« ponebant illi Deum, quando autem dicebat: Producite aciem, ite contra
« illam gentem, statim obtemperabant, distinguebant Dominum aeternum a
« domino temporali, » nihilominus Conventus nationalis etiam rejecit de-
clarationem, sicut Henricus II admittere recusavit supra enunciat-am clausu-
lam, salvo ordine sno. A primo ad ultimum caput, inter se plane consentiunt
improbi tam Conventus quam Henrici regis conatus. At non solum Conventus
iste Henricum secundnm, sed imitatus est octavum etiam, qui cum sibi Eccle-
siae Anglicanae primatum usurpasset, omnem earn potestatem in Cromwelem
Zuvinglianum transtulit, eumque vicarium suum generalem circa spiritualia
declaravit, ipsi visitationem omnium regni coenobiorum cominittens3 atque is
a conjuncto sibi, prorsusque consentiente Cranmero amico su0, lustrationem
eam peragi in sua provincia fecit, omnem impendens curam ut ecclesiasticus
iste regis primatus stabiliretur, in eoque potestas omnis posita esse agnosce-
retur, quam Ecclesia a coeli Rege Christo Domino, sibi tantum commissam re-
ceperat. Hae ipsae visitationes peragebantur per monasteriorum suppressiones,
sacrilegamque bonorum ecclesiasticorum depraedatiouem, eodemque tempore,
et in Romanum Pontificem odio, et habendae alienae rei cupiditati, atque
avaritiae satisfiebat. Ut tum Henricus VIII simulavit, nihil aliud in sacramenti
formula Episcopis propositi contineri, nisi civilem, et saecularem obedientiam,

1. Tom. IV, ab ann. 1054 ad 1171.
2. Enarr. in psalm. 124, n⁰ 7, in fin., t. IV open, pag. 1416, edit, Mam—in,

