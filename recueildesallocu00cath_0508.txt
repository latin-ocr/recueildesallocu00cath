XXI DECEMBRIS MDCCCLXIII.

SS. DOMINI NOSTRI PII IX

LITTERAE APOSTOLICAE
VENERABILI FRATRI GREGORIO

ARCHIEPISCOPO MONACENSI ET FRISINGENSI

PIUS PAPA IX

Venerabilis Frater, Salutem et Apostolicam Benedictionem.

Tuas libenter accepimus Litteras die 7 proxime elapsi mensis Octobris da-
tas, ut Nos certiores faceres de Conventu in ista Monacensi civitate proximo
mense Septembri a nonnullis Germaniae Theologis‚ doctisque catholicis viris
habito de variis argumentis, quae ad theologicas praesertim ac philosophicas
tradendas disciplinas pertinent. Ex Litteris tibi Nostro jussu scriptis
a Venerabili Fratre Matthaeo Archiepiscopo Neocaesariensi Nostro, et Apo-
stolicae hujus Sedis apud istam Regiam aulam Nuntio vel sac-ile noscere
potuisti, Venerabilis Frater, quibus Nos sensibus affecti fuerimus, ubi pri-
mum de hoc proposito Conventu nuntium accepimus, et postquam agno-
vimus quomodo commemorati Theologi, et viri ad hujusmodi Conventum
invitati et congregati fuere. Nihil certe dubitare volebamus de laudabili
fine, quo hujus Conventus auctores, fautoresque permoti fuere, ut scili-
cet omnes Catholici viri doctrina praestantes, collatis consiliis, conjunctisque
viribus germanam catholicae Ecclesiae scientiam promoverent eamque a nefa-
riis, ac perniciosissimis tot adversariorum opinionibus, conatibusque vindica-
rent ac defenderent. Sed in hac sublimi Principis Apostolorum Cathedra licet
immerentes collocati asperrimis hisce temporibus, quibus Sacrorum Antisti—
tum auctoritas, si unquam alias, ad unitatem et integritatem catholicae doc-
trinae custodiendam, vel maxime est necessaria, et ab omnibus sarta tecta
servari debet, non potuimus non vehementer mirari videntes memorati Con-
ventus invitationem privato nomine factam et promulgatam, quin ullo modo
intercederet impulsus, auctoritas, et missio ecclesiasticae potestatis ad quam
proprio, ac nativo jure unice pertinet advigilare ac dirigere theologicarum
praesertim rerum doctrinam. Quae sane res, ut optime noscis, omnino nova,
ac prorsus inusitata in Ecclesia est.

Atque iccirco voluimus, te, Venerabilis Frater, noscere hanc Nostram fuisse
sententiam, ut cum a te, tum ab aliis Venerabilibus Fratribus Sacrorum in
Germania Antistitibus probe judicari posset de scopo per Conventus pro-
gramma enuntiato, si nempe talis esset, ut veram Ecclesiae utilitatem afferret.
Eodem autem tempore certi eramus, te, Venerabilis Frater, pro pastorali tua
sollicitudine ac zelo omnia consilia et studia esse adhibiturum, ne in eodem

