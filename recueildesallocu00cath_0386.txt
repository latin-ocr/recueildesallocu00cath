374 LETTRE DE PIE IX.

haud ignoretis, viros eruditos a Nobis in religione dissidentes, et ab Ecclesia
praecisos, in vulgus edere tam divinos libros, quam Sanctorum Patrum opera,
concinna illa quidem elegantia, sed saepe, quod maxime est dolendum, vitiata,
ac praeposteris commentariis a veritate detorta. Neminem Vestrum latet quan-
topere Ecclesiae hisce praesertim temporibus intersit idoneos habere ministros,
qui vitae sanctitate, et salutaris doctrinfe laude praestantes, ac potentes in
opere et sermone valeant Dei, ejusque sanctae Ecclesioe causam strenue tueri,
et aedificare Domino domum fidelem. Nihil itaque intentatum est relin-
quendum, ut iuniores Clerici vel a teneris annis sancte ac docte educentur,
quandoquidem nonnisi ex ipsis rite institutis utiles Ecclesiae ministri fieri
possunt. Quo vero facilius pro eximia vestra religione, ac pastorali sollici-
tudine accuratam Cleri institutionem, ex qua Ecclesiae bonum, ac populorum
salus tantopere pendet, quotidie magis promovere valeatis, ne Vos pigeat
exhortari, rogare egregios vestrarum Dioecesium ecclesiasticos, laicosque
viros divitiis pollentes, et in rem catholicam prfeclare animatos, ut, vestrum
sectantes exemplum, aliquam pecuniae vim perlibenter tribuere velint, quo
nova etiam Seminaria erigere, et congrua dote instruere possitis, in quibus
adolescentuli Clerici vel ab ineunte aetate rite instituantur.

Nec minori studio, Dilecti Filii Nostri, ae Venerabiles Fratres, ea omnia
consilia suscipienda curate, quibus vestrarum Dioecesium iuventus cuiusque
conditionis, et sexus magis in dies catholico plane modo educetur. Quapropter
episcopalis vaestre xi ›ilantiae nervos intendite ut iuventus ante onmia spiritu
timoris Dei mature imbuta, ac pietatis lacte enutrita nedum fidei elementis,
sed pleniori sanctissimae nostrae religionis cognitione sedulo excolatur, atque
ad virtutem, morumque honestatem, christianaeque ritae rationem consor-
metur, et ab omnibus perversionis‚ et corruptionis illecebris, et scopulis
arceatur. Pari autem sollicitudine ne desinatis unquam fideles populos Vobis
commissos opportunis quibusque modis ad religionem et pietatem etiam atque
etiam excitare. Itaque ea omnia peragite, quibus ipsi fideles populi magis in
dies salutari catholicae veritatis ac doctrinae pabulo enutriti Deum ex toto
corde diligant, eiusque mandata apprime servent, Sanctuarium eius fre-
quenter, ac religiose adeant, Sabbata eius sanctificent, ac saepe qua par est
veneratione et pietate tum divini Sacrificii celebrationi intersint, tum ad
sanctissima Poenitentiae, et Eucharistiae Sacramenta accedant, et singulari
devotione Sanctissimam Dei Genitricem Immaculatam Virginem Mariam pro-
sequantur, et colant, ac mutuam inter se continuam caritatem habentes, et
precibus instantes ambulent digne Deo per omnia placentes, et in omni opere
bono fructificantes. Cum autem sacrae Missiones ab idoneis operariis per-
actae summopere conducant ad fidei, religionisque spiritum in populis excitan-
dum, eosque ad virtutis ac salutis semitam revocandos, vehementer optamus,
ut illas identidem in vestris Dioecesibus agendas curetis. Ac meritas summas-
que laudes iis omnibus deferimus, qui e vestro ordine in suas Dioeceses tam
salutare sacrarum Missionum opus iam invexere, ex quo divina adspirante
gratia, uberes fructus perceptos fuisse gaudemus.

Haec potissimum in isto vestro conventu prae oculis habeatis oportet, Di-

