520 DECLARAriox Des evit-Ques

Corda nostra novus inflammat ardor, vividior fidei lux mentem illuminat, sanctior
animam corripit amor. Linguas nostras flammis illius sacri ignis vibrantes sentimus
quae Mariae, cui assidebant Apostoli, mitissimum cor ardentiori pro hominum salute
desiderio incendebant, ipsos vero Apostolos ad magnalia Dei praedicanda impellebant.

Plurimas igitur agent-es Beatitudini Tuae gratias, quod nos ad Pontificium solium
difficillimis hisce temporibus accurrere, Te afflictum solari, nostrosque Tibi, cleri item
ac populi nostrae curae commissorum animi sensus aperire permiseris, Tibi uno ore
unaque mente acclamamus, omnia fausta, cuncta bona adprecantes. Vive diu, Sancte
Pater, valeque ad Catholicam regendam Ecclesiam. Perge, ut facis, eam tuo robore
tueri, tua prudentia dirigere, tuis exornare virtutibus. Praei nobis, ut bonus Pastor,
exemPIO, oves et agnos coelesti pabulo pasce, aquis Sapientiae coelestis refice. Nam Tu
sanae doctrinae nobis Magister, Tu unitatis centrum, Tu populi ‚lumen indeficiens a
divina Sapientia praeparatum. Tu petra es, et ipsius Ecclesiae fundamentum, contra
quod inferorum portae nunquam praevalebunt. Te loquente, Petrum audimus, Te de-
cernente, Christo obtemperamus. Te miramur inter tantas molestias totque procellas
fronte serena et imperturbato animo sacri muneris partibus fungentem, invictum et
erectum.

Dum tamen justissima in his gloriandi nobis suppetunt argumenta, non possumus
quin simul oculos ad tristia convertamus, Undequaque enim menti nostrae se sistunt
immania eorum facinora, qui pulcherrimam Italiae terram, cujus Tu, Beatissime Pater,
columen es et decus, misere vastarunt ipsumque tuum ac Sanctae Sedis principatum,
ex quo praeclara quaeque in civilem societatem veluti ex suo fonte dimanarunt, labe-
factare, ac funditus evertere connituntur. Nam neque perennia saeculorum jura, neque
diuturna regiminis pacifica possessio, neque tandem foedera totius Europae auctoritate
sancita et confirmata impedire potuerunt, quominus omnia susdeque verterentur,
spretis legibus omnibus, quibus hactenus suffulta stabant imperia.

Sed ut ad nostra propius accedamus, Te, Beatissime Pater, iis provinciis, quarum
ope, et dignitati Santae Sedis, et totius Ecclesiae administrationem aequissime provide-
batur, nefario usurpatorum hominum scelere, qui non habent nisi velamen malitia’
libertatem, spoliatum cernimus. Quorum iniquae violentiae cum Sanctitas Tua invictis-
simo animo obstiterit, plurimas et gratiaS, catholicorum omnium nomine, censemus
rependendas.

Civilem enirn Sanctae Sedis principatum ceu quiddam necessarium ac providente
Deo manifeste institutum agnoscimus, nec declarare dubitamus, in praesenti rerum
humanarum statu, ipsum hunc principatum civilem pro bono ac libero Ecclesiae ani-
marumve regimine omnino requiri. Oportebat sane totius Ecclesiae Caput Romanum
Pontificem nulli Principi esse subjectum, imo nullius hospitem3 sed in proprio do-

