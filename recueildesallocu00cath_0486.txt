474 LETTRE APOSTOLIQUE DE PIE IX.

ut iis merito atque optimo jure indignari potuissemus. Sed nolumus adhuc
paternae Nostrae caritatis viscera erga illum deponere, etidcirco te, Veneraâ€”
bilis Frater, excitamus, ut velis eidem manifestare cor Nostrum paternum, et
acerbissimum dolorem, cujus ipse est causa, ac simul ipsum saluberrimis
monitis hortari et monere, ut Nostram, quae communis est omnium Patris
xocem audiat, ac resipiscat, quemadmodum catholicae Ecclesiae filium decet,
et ita nos omnes laetitia afficiat, ac tandem ipse feliciter experiatur quam
jucundum sit, non vana quadam et perniciosa libertate gaudere, sed Domino
adhaerere, cujus jugum suave est, et onus leve, cujus eloquia casta, igne
examinata, cujus judicia vera, justificata in semetipsa, et cujus universae viae
misericordia et veritas. Denique hac etiam occasione libentissime utimur, ut
iterum testemur et confirmemus praecipuam Nostram in te benevolentiam.
Cujus quoque pignus esse volumus Apostolicam Benedicfionem, quam intimo

cordis affectu tibi ipsi, Venerabilis Frater, et gregi tuae curae commisso per-
amanter impertimus.

Datum Romae apud S. Petrum die 11 Decembris anuo 1862, Pontificatus
Nostri anno decimo septimo.

PIUS PP. IX.

