542 BULLE DE RATOEICATI ΟΝ

ditur, cuncta regantur in mundo, pietati congruum, et publicae quam optamus felici-
tati necessarium judicavimus, ut ad utilitatem salutemque Galliarum publicis precibus
divinum auxilium imploretur. Idcirco in omnibus templis catholicorum quae suntin
Gallia, post divina officia his verbis orabitur :

a Domine, salvam fac Rempublicam3
ι Domine, salvos fac Consules. ι»

Constitutis dioecesibus , cum omnino necesse sit limites etiam paroeciarum constitui
earum circumscriptionem ab Episcopis fieri volumus: quae tamen circumscriptio
suum non sortietur effectum, nisi postquam Gubernii consensus accesserit.

Jus nominandi parochos ad Episcopos pertinebit, qui tamen personas non seligent
nisi iis dotibus instructas, quas Ecclesiae canones requirunt, atque (ut tranquillitas eo
magis in tuto sit) Gubernio acceptas.

Cum vero, tum clericorum institutioni, tum Episcoporum consilio suaeque Ecclesiae
administrationi consulere necesse sit, illud non omisimus, ut iidem Episcopi unum
habeant in cathedrali ecclesia capitulum, unumque seminarium in sua cuique Dioecesi,
quamvis Gubernium ad dotationis obligationem non se adstringat.

Quamvis maxime desideraretur a Nobis ut templa omnia iterum sacris ministeriis
exercendis catholicis redderentur, cum tamen id perfici non posse videamus, satis
habuimus quod omnia templa metropolitana, cathedralia, parochialia, aliaque non
alienata, cultui necessaria Episcoporum dispositioni tradantur.

Constantes in proposito ad omnia sacrificia pro bono unitatis descendendi, ad quae
Salva religione descendi potest, ut etiam pro viribus nostris tranquillitati Galliarum
cooperemur, quae denuo totae turbarentur, si bona ecclesiastica alienata iterum essent
repetenda, et ut (quod potissimum est) felix catholicae religionis restitutio fiat, Prae-
decessorum nostrorum exempla sectantes declaramus, eos, qui bona Ecclesiae alienata
acquisiverunt, molestiam null-am habituros neque a Nobis, neque a Romanis Pontificibus
successoribus nostris, ac consequenter proprietas eorumdem bonorum, redditus, et
jura iis inhaerentia immutabilia penes ipsos erunt atque ab ipsis causam habentes.

Sed quoniam Galliarum Ecclesiis veteri suo patrimonio privatis invenienda ratio
aliqua est qua suppleri Episcoporum ac parochorum sustentationi ac decentiae possit,
Galliarum Gubernium in se recipit tum Episcoporum, tum parochorum, quorum
dioeceses atque parochias nova circumscriptio complectitur, sustentationem, quae

cujusque statum deceat.
Simili modo statutum est Gallicanae Reipublicae Gubernium curaturum, ut catholicis

in Gallia liberum sit, si libuerit, Ecclesiis consulere novis fundationibus.
Demum declaravinnls recognoscere Nos in primo Consule Gallicanae Reipublicae
eadem jura ac privilegia quibus apud Sanctam Sedem fr uebatur antiquum regimen.

Quod si forte eveniat, ut aliquis ex successoribus hodierni primi Consulis catholicam
religionem non profiteretur, eo casu, super juribus et privilegiis superius memoratis,
necnon super nominatione ad archiepiscopatus et episcopatus, respectu ipsius, nova
conventio fiet.

Cum itaque omnia et singula superius recensita ex parte quidem nostra, ac nostro
et Sedis Apostolicae nomine, a dilecto in Christo filio nostro Hercule sanctae Agathae ad

