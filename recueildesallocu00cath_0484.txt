472 LETTRE APOSTOLIQUE DE PIE IX.

dicerentur de jure tantum, quod habet philosophia suis principiis, seu me-
thodo, ac suis conclusionibus, uti, sicut et aliie scientiae, ac si ejus libertas
consisteret in hoc suo jure utendo, ita ut nihil in se admitteret, quod non
fucrit ab ipsa suis conditionibus acquisitum, aut fucrit ipsi alienum. Sed haec
justa philosophi&= libertas suos limites noscere et experiri debet. Nunquam
enim non solnm philosopho, verum etiam philosophia) licebit, aut aliquid
contrarium dicere iis, quac divina revelatio, et Ecclesia docet, aut aliquid ex
eisdem in dubium vocare, propterea quod non intelligit, aut judicium non
suscipere, quod Ecclesiae auctoritas de aliqua philosophiae conclusione, quae
hucusque libera erat, proferre constituit. Accedit etiam, ut idem auctor phi-
losophiae libertatem, seu potius effrenatam licentiam tam acriter, tam temere
propugnet, ut minime vereatur asserere, Ecclesiam non solum non debere in
philosophiam unquam animadvertere, verum etiam debere ipsius philosophiae
tolerare errores, eique relinquere, ut ipsa se corrigat3 ex quo evenit, ut phi-
losophi hanc philosophiae libertatem necessario participent, atque ita etiam
ipsi ab omni lege solvantur. Ecquis non videt quam vehementer sit rejicienda,
reprobanda, et omnino damnanda hujusmodi Frohschammer sententia atque
doctrina?

Etenim Ecclesia ex divina sua institutione et divinae fidei depositum
integrum inviolatumque diligentissime custodire, et animarum saluti summo
studio debet continenter advigilare, ac summa cura ea omnia amovere et
eliminare, quae vel fidei adversari, vel animarum salutem quovis modo in
discrimen adducere possunt. Quocirca Ecclesia ex potestate. sibi a divino suo
Auctore commissa non solum jus, sed officium praesertim habet non tolerandi,
sed proscribendi ac damnandi omnes errores, si ita fidei integritas, et anima-
rum salus postulaverint, et omni philosopho, qui Ecclesiae filius esse velit, ac
etiam philosophice officium incumbit nihil unquam dicere contra ea, quae Ec-
clesia docet, et ea retractare, de quibus eos Ecclesia monuerit. Sententiam
autem, quae contrarium edocet omnino erroneam, et ipsi fidei Ecclesiae, ejus-
que auctoritati vel maxime injuriosam esse edicimus et declaramus. Quibus
omnibus accurate perpensis, de eorumdem VV. FF. NN. S. R. E. Cardinalium
Congregationis libris notandis praepositae consilio, ac motu proprio, et certa
scientia, matura deliberatione Nostra, deque Apostolicae Nostrae potestatis
plenitudine praedictos libros Presbyteri Frohschammer tanquam continentes
propositiones et doctrinas respective falsas, erroneas, Ecclesiae ejusque aucto-
ritati ac juribus injuriosas reprobamuS, damnamus, ac pro reprobatis et dam-
natis ab omnibus haberi volumus, atque eidem Congregationi mandamus, ut
eosdem libros in indicem prohibitorum librorum referat. Dum vero haec tibi
significamus, Venerabilis Frater, non possumus non exprimere magnum animi
Nostri dolorem, cum videamus hunc filium eorumdem librorum auctorem,
qui caete1·oquin de Ec‹·lesia bene mereri potuisset, infelici quodam cordis im-
petu misere abreptum in vias abire, qnae ad salntem non ducunt, ac magis
magisque a recto tramite aberrare. Cum enim alius ejus liber de animarum
origine prius suisset damnatuS, non solum se minime submisit, verum etiam
non extimuit, eumdem errorem in his etiam libris denuo docere, et Nostram
Indicis Congregationem contumeliis cumulare, ac multa alia contra Ecclesiae
agendi rationem temere mendaciterque pronuntiare. Quae omnia talia sunt,

