170 LETTRE ENCYCLIQUE DE GREGOIRE XVI.

causam esse debere quam regni, magnumque sibi esse perpendant, dicimus
cum S. Leone Pontifice, si ipsorum diademati de manu Domini, etiam fidei
addatur corona. Positi quasi parentes et tutores populorum, veram, constan-
tem, opulentam iis quietem parient, et tranquillitatem, siin eam potissimum
curam incumbant, ut incolumis sit religio et pietas in Deum, qui habet scri-
ptum in femore z Rex regum, et Dominus dominantium.

Sed ut omnia haec prospere ac feliciter eveniant, levemus oculos manusque
ad sanctissimam Virginem Mariam, quae sola universas haereses interemit,
nostraque maxima fiducia, imo tota ratio est spei nostrae ¹. Suo ipsa patro-
cinio, in tanta Dominici gregis necessitate, studiis, consiliis, actionibusque
nostris exitus secundissimos imploret. Id et ab Apostolorum Principe Petro,
et ab ejus coapostolo Paulo humili prece efflagitemus, ut stetis omnes pro
muro, ne fundamentum aliud ponatur praeter id quod positum est. Hac ju-
cunda spe freti, confidimus auctorem consummatoremque fidei ,Iesum Chri-
stum consolaturum tandem esse nos omnes in tribulationibus, quae invenerunt
nos nimis, coelestisque auxilii auspicem Apostolicam benedictionem, vobis,
Venerabiles Fratres, et ovibus vestrae curce traditis peramanter impertimur.

Datum Romae apud S. Mariam Majorem, XVIII Kalendas Septembris, die
solemni Assumptionis ejusdem B. V. Mariae, anno Dominicae Incarnationis

M DCCC XXXII, pontificatus nostri anno Ι Ι.

1. Ex S. Bernarclo, Sernz. de Nat. B. Μ. V. g 7.

