156 LETTRE ENCYCLIQUE DE GREGOIRE XVI.

Moerentes quidem, animoque tristitia confecto venimus ad vos, quos pro
vestro in religionem studio, ex tanta,- in qua ipsa versatur, temporum acer-
bitate maxime anxios novimus. Vere enim dixerimus, horam nunc esse pote-
statis tenebrarum, ad cribrandos, sicut triticum, filios electionis¹. Vere
« luxit, et defluxit terra.... infecta ab habitatoribus suis, quia transgressi sunt
ει leges, mutaverunt jus, dissipaverunt foedus sempiternum². »

Loquimur, Venerabiles Fratres, quae vestris ipsi oculis conspicitis, quae
communibus idcirco lacrymis ingemiscimus. Alacris exultat improbitas, scien-
tia impudens, dissoluta licentia. Despicitur sanctitas sacrorum, et quae ma-
gnam vim, magn amque necessitatem possidet, divini cultus majestas ab
hominibus nequam improbatur, polluitur, habetur ludibrio. Sana hinc perver-
titur doctrina, erroresque omnis generis disseminantur audacter. Non leges
sacrorum, non jura, non instituta, non sanctiores quaelibet disciplinae tutae
sunt ab audacia loquentium iniqua. Vexatur acerrime Romana haec‘ nostra
beatissimi Petri Sedes, in qua posuit Christus Ecclesiae firmamentum, et vin-
cula unitatis in dies magis labefactantur, abrumpuntur. Divina Ecclesiae
auctoritas oppugnatur ipsiusque juribus convulsis, substernitur ipsa terrenis
rationibus, ac per summam injuriam odio populorum subjicitur, in tur-
pem redacta servitutem. Debita Episcopis obedientia infringitur, eorum-
que jura conculcantur. Personant horrendum in modum academiae ac gym-
nasia novis opinionum monstris, quibus non occulte amplius et cuni-
culis petitur catholica fides, sed horrificum ac nefarium ei bellum aperte jam
et propalam infertur. Institutis enim exemploque praeceptorum, corruptis
adolescentium animis, ingens religionis clades, morumque perversitas teter-
rima percrebuit. Hinc porro freno religionis sanctissimae projecto, per quam
unam regna consistunt, dominatusque vis ac robur firmatur, conspicimus
ordinis publici exitum, labem principatus, omnisque legitimae potestatis con-
versionem invalescere. Quae quidem tanta calamitatum congeries ex illarum in
primis conspiratione societatum est repetenda, in quas quidquid in haeresibus et
in sceleratissimis quibusque sectis sacrilegum, flagitiosum, as blasphemum
est, quasi in sentinam quamdam, cum omnium sordium concretione confluxit.

Haec,Venerabiles Fratres, et alia complura, et fortassis etiam graviora, quae
in praesens percensere longum esset, ac vos probe nostis, in dolore esse Nos
jubent, acerbo sane ac diuturno, quos in Cathedra Principis Apostolorum
constitutos zelus universae domus Dei comedat prae caeteris, opus est. Verum
cum eo Nos loci positos esse agnoscamus, quo deplorare dumtaxat innumera
haec mala non sufficiat, uisi et ea convellere pro viribus connitamur3 ad
opem fidei vestrae confugimus, vestramque pro catholici gregis salute sollici-
tudinem advocamus,'Venerabiles Fratres, quorum spectata x'irtus ac religio et
singularis prudentia et sedula assiduitas animos Nobis addit, atque in tanta
rerum asperitate afflictos consolatione sustentat perjucunda. Nostrarum quippe
est partium , vocem tollere, omniaque conari, ne aper de silva demoliatur
vineam, neve lupi mactent gregem: nostrum est, oves in ea dumtaxat pabula

1. Luc. xxn, 53.
2. lsai. xxw, 5.

