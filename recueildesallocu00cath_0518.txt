XIV JULII MDCCCLXIV.

———

S. S. DOMINI NOSTRI PII IX
EPIsTOLA.

VENERABILI {FRATRI HERMANNO

ARCHIEPISCOPO FRIBURGENSI IN BRISGOVIA,

PIUS PAPA IX.

Venerabilis Frater, salntem et Apostolicmn Benedictionem.

Quum non sine maxima animi Nostri aegritudine ex pluribus nunciis acce-
pimus, in magno isto Badensi Ducatu de novo popularium scholarum regi—
mine parari ordinationes, quae variis modis christianam juventutis institutio-
nem, et educationem in magnum adducunt discrimen, propterea quod illas a
salutari catholicae Ecclesiae magisterio ac vigilantia quotidie magis amovent,
nihil dubitavimus, quin tn, Venerabilis Frater, pro eximio tuo in animarum
salute curanda studim ac pro perspecta tua in Ecclesiae libertate, ejusque ju-
ribus tuendis constantia sortiter iis omnibus obsisteres, quae vel minimum
animarum saluti damnum afferre, vel quovis modo episcopalis tui ministerii
liberam auctoritatem coarctare possent. Quod autem pro certo habebamus,
id luculenter confirmarunt tuae Litterae super hoc tanti momenti negotio ad
Nos datae, et commentarius eisdem adjectus. Ac vehementer laetamur, cum
videamus, te, Venerabilis Frater, licet aetate gravem, pro Ecclesia strenue
pugnare eadem illa fortitudine, qua in episcopalis tui ministerii decursu
summopere praestitisti, ac Nostras, et hujus Sanctae Sedis laudes merito, opti-
moque jure tibi comparasti. Equidem inter maximas, quibus affligimur,
acerbitates, summa utimur consolatione, noscentes quomodo dives in miseri-
cordia Dcus Sacrorum Antistites eo majore divinae suae gratiae auxilio roboret
ad Christi J esu gregem tuendum, quo graviora in ipsum gregem luctuosissi—
mis hisce temporibus damna inimicorum hominum opera irruunt et invadunt.

Nemo certe ignorare potest, tristissimam ac deplorandam conditionem, in
quam hodierna societas magis in dies prolabitur, derivare ex tot funestissimis
machinationibus, quoe adhibentur, ut a publicis Institutionibus ac domesticis
familiis quotidie magis sanctissima Christi fides, religio, ejusque salutaris doc-
trina amoveatur, et saluberrima ejus vis coangustetur, ac praepediatur. Quae
perniciosissimae machinationes ex tot pravis doctrinis necessario originem
habent, quas hac miserrima nostra aetate cum maximo christianae civilisque
reipublicae damno undique majorem in modum invalescere, et caput altius
extollere vehementer dolemus. Et sane cum veritates a Deo revelatae impu-
denter denegentur, vel humanae rationis examini subjiciantur, evenit, ut illa
naturalium rerum plane tollatur subjectio, quae supernaturali ordini omnino
debetur, utque homines ab aeterno suo fine arceantur, eorumque cogitationes,

