3ยน0 ALLOCUTION DE PIE IX.

Denique certiores vos facimus, Nostras jam convertisse curas ad catholicae
religionis res in longinqua regione componendas, ac Nos magna spe sustentari
fore, ut conventio possit iniri, quae juxta Nostra, et vestra desideria Ecclesiae
juribus, rationibus, ac prosperitati respondeat. Ac vel maxime optaremus, ut
hujusmodi exemplum omnes earum dissitarum partium regiones, quarum po-
pulos praecipuo caritatis affectu in Domino prosequimur, imitari properarent,
quo penitus averterentur plurima, et maxima damna, quibus in nonnullis prae-
sertim earumdem partium regionibus immaculata Christi Sponsa cum summo
animi Nostri dolore affligitur, ac divexatur. Atque hic haud possumus, quin
illis venerabilibus Fratribus vehementer gratulemur, eisque meritas, debitas-
que tribuamus laudes, qui in tristissima licet conditione ibi constituti, tamen
haud omittunt episcopali eorum zelo, et firmitate Ecclesiae causam strenue
tueri, ejusque jura impavide defendere, ac dilectarum ovium saluti sollicite
prospicere.

Haec erantNenerabiles Fratres, quae vobis hodierno die significanda existi-
mavimus. Reliquum est, ut numquam desinamus dies, noctesque in humilitate
cordis Nostri, et in sinceritate fidei, firmitate spei, et caritatis ardore assiduas
clementissimo misericordiarum Patri adhibere preces , ut omnipotenti sua
dextera, quae mari et ventis imperat, Ecclesiam suam sanctam a tantis, quibus
jactatur, procellis eripiat, eamque a solis ortu usque ad oceasum novis, ac
splendidioribus triumphis exornet, et augeat.

