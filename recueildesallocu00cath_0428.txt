416 ALLOCUTION DE PIE IX.

copias exteros homines? Quod quidem jus potiori quadam ratione ad Nos-
trum et hujus Sanctae Sedis Gubernium pertinet, cum Romanus Pontifex,
veluti communis omnium catholicorum pater, non possit non libentissime
eos onmes catholicos excipere, qui religionis studio impulsi velint in Pontifi-
ciis copiis militare, et ad. Ecclesiae defensionem concurrere. Atque hic animad-
vertendum existimamus, hujusmodi catholicorum exterorum concursum fuisse
praesertim excitatum illorum improbitate, qui civilem hujus Sanetae Sedis
principatum aggressi sunt. Nemo enim ignorat qua indignatione, et quo
luctu universus catholicus orbis fuerit commotus ubi novit tam impiam,
tamque injustam civili hujus Apostolicae Sedis dominio aggressionem fuisse
illatam. Ex qno porro factum est, ut quam plurimi ex variis christiani orbis
regionibus fideles sua sponte et summa alacritate ad Pontificiam Nostram
ditionem convolaverint, suumque nomen Nostrae militiae dederint, quo Nos-
tra, hujus Sanctae Sedis, et Ecclesiae jura strenue defenderent. Singulari
autem malignitate Subalpinum Gubernium Nostris militibus mercenarii no·-
tam per summam calumniam inurere minime veretur, eum non pauci ex
indigenis exterisque Nostris militibus nobili genere nati, et illustrium fami-
liarum nomine conspicui, ac religionis amore unice excitati, sine ullo emolu—
mento in Nostris copiis militare voluerint. Neque latet Subalpinum Guber-
nium qua fide et integritate Noster exercitus praestet, eum eidem Gubernio
perspectum sit, irritas fuisse omnes dolosas artes adhibitas ut Nostri milites
corrumperentur. Nihil vero est cur immoremur in refellenda feritatis accusa-
tione Nostris copiis improbe illata, cum nullum plane argumentum obtrecta-
tores valeant adducere3 quin potius hujusmodi criminatio in ipsos jure
converti possit, quemadmodum vulgatae Subalpini exercitus dueum trucu-
lenta* proclamationes manifestissime ostendunt.

Hic autem animadvertere praestat, Nostro Gubernio minime suspicandum
fuisse de hujusmodi hostili invasione, cum ipsi asseveratum esset Subalpinas
copias prope territorium Nostrum accessisse non quidem invadendi animo,
immo vero ut inde perturbatorum turmas arcerent. Hinc summus Nostrarum
copiarum dux ne cogitare quidem poterat, sibi cum Subalpino exercitu esse
pugnandum. Verum uhi, rebus praeter omnem expectationem perperam im-
mutatis, agnovit hostilem irruptionem ab illo exercitu factam, qui sane pu-
gnantium numero armorumque vi maxime praevalebat, providum suscepit
consilium se Anconam utpote arce munitam reeipiendi, ne Nostri milites tam
sacili mortis periculo exponerentur. Cum autem ingruentibus h ostium copiis
in itinere interciperetur, manus conserere coactus est, ut sibi militibusque
suis viam aperiret.

Ceterum dum meritas debitasque laudes tribuimus commemorato Nostra-
rum copiarum duci, ac illarum ductoribus et militibus, qui inexpectata hostili
irruptione lacessiti pro Dei, Ecelesiae, hujus Apostolicae Sedis, ac justitiae causa
fortiter, viribus licet longe imparibus, dimicarunt3 vix lacrymas continere
possumus noscentes quotstrenui milites, aelectissimi praesertim juvenes in hac
injusta et crudeli invasione occubuerint, qui religioso sane nobilique animo
ad civilem Romame Ecclesiae principatum tuendum advolarunt. Nos insuper
summopere commovet luctus, qui in illorum familias redundat. Utinam

eisdem familiis fletum Nostris verbis abstergere possemus! confidimus vero

