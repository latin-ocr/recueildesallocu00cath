174 LETTRE ENCYCLIQUE DE PIE IX.

hoc est Antistites, nihil certe Nobis potius, nihil optabilius fuit, quam ut in-
timo caritatis affectu vos omnes alloqueremur. Quamobrem vixdum ex more
institutoque Decessorum Nostrorum in Nostra Lateranensi Basilica Summi
Pontificatus possessionem suscepimus, nulla interposita mora has ad vos Lit-
teras damus, ut eximiam vestram excitemus pietatem, quo majore usque ala-
critate, vigilantia, contentione custodientes vigilias noctis super gregem curae
vestrae commissum, atque episcopali robore et constantia adversus teterrimum
humani generis hostem dimicantes, veluti boni milites Christi Jesu, strenue
opponatis murum pro domo Israel.

Neminem vestrum latet, venerabiles Fratres, hac nostra deploranda aetatc
acerrimum ac formidolosissimum contra catholicam rem universam bellum ab
iis hominibus conflari, qui nefaria inter se societate conjuncti, sanam non
sustinentes doctrinam, atque a veritate auditum avertentes, omnigena 'opinio-
num portenta e tenebris eruere, eaque totis viribus exaggerare, atque in vul-
gus prodere et disseminare contendunt. Horrescimus quidem animo et acer-
bissimo dolore conficimur, cum omnia errorum monstra, et varias multiplicesque
nocendi artes, insidias, machinationes mente recogitamus, quibushi veritatis et
lucis osoreS, et peritissimi fraudis artifices omne pietatis, justitiae, honestatis stu-
dium in omnium animis restinguere, mores corrumpere, jura quaeque divina et
humana perturbare, catholicam religionem, civilemque societatem convellere,
labefactare, immo , si fieri unquam posset, funditus evertere commoliuntur.
Noscitis enim, Venerabiles Fratres, hos infensissimos christiani nominis ho-
stes, caeco quodam insanientis impietatis impetu misere raptos, eo opinandi
temeritate progredi, ut inaudita prorsus audacia, « aperientes os suumin bla-
« sphemias ad Deum ¹, » palam publiceque edocere non erubescant, commentitia
esse, et hominum inventa sacrosancta nostrae religionis mysteria, catholicae
Ecclesia· doctrinam humanae societatis bono et commodis adversari, ac vel ip-
sum Christum et Deum ejurare non extimescant. Et quo facilius populis illu-
dant, atque incautos praesertim et imperitos decipiant, et in errores secum
abripiant, sibi unis prosperitatis vias notas esse comminiscuntur, sibique phi-
losophorum nomen arrogare non dubitant, perinde quasi philosophia, quae tota
in naturae veritate investiganda versatur, ea respuere debeat, quae supremus et
clementissimus ipse totius naturae auctor Deus singulari beneficio et misericor-
dia hominibus manifestare est dignatus, ut veram ipsi felicitatem et salutem
assequantur. Hinc praepostero sane et fallacissimo argumentandi genere num-
quam desinunt humanm rationis vim, et excellentiam appellare, extollere con-
tra sanctissimam Christi fidem, atque audacissime blaterant, eam humanae
refragari rationi. Quo certe nihil dementius, nihil magis impium, nihil contra
ipsam rationem magis repugnans fingi, vel excogitari potest. Etsi enim fides
sit supra rationem, nulla tamen vera dissensio, nullumque dissidium inter
ipsas inveniri umquam potest, cum ambae ab uno eodemque immutabilis aeter-

1. Apocalyp. x111, 6.

