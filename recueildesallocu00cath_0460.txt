448 ALLOCUTION DE PIE IX.

evertuntur, et legitima cujusque libertas, proprietas impetitur, ac domestica·
cujusque familiae et. civilis societatis fundamenta labefactantur, omniumque
bonorum fama falsis criminationibus, maximisque laceratur conviciis, et
effrenis vivendi, et quidlibet audendi licentia, omniumque vitiorum et erro-
rum impunitas majoremin modum fovetur, propagatur, ae promovetur. Nemo
vero non videt quam luctuosa omnium calamitatum, scelerum et excidiorum
series ex hoc tanto impiae rebellionis incendio iu miseram pracsertim Italiam
redundaverit. Etenim, ut Prophetae verbis utamur, « maledictum, et menda-
« cium, et homicidium, et furtum, et adulterium inundaverunt, et sanguis
« sanguinem tetigit¹. » Horret quidem refugitque dolore animus, et commc-
morarc reformidat, plura in Neapolitano Regno oppida incensa et solo
aequata, et innumerabiles prope, integerrimosque Sacerdotes Religiososque
viros, et cujusque aetatis, sexus et conditionis cives, ac vel ipsos scgrotantes
indignissimis contumeliis affectos, et indicta etiam causa, aut in carcerem
detrusos, aut crudelissime necatos. Ecquis non acerbissimo conficiatur moe·
rore videns, a furentibus rebellionis hominibus nullam sacris Ministris‚ nullam
Episcopali, et Cardinalitiae dignitati, nullam Nobis, et huic Apostolicae
sedi, nullam sacris templis et rebus, nullam justitiae, nullam humanitati re-
verentiam haberi, sed omnia excidiis et vastationibus compleri? Haec autem
ab iis patrantur, qui minime erubescunt summa impudentia asserere, se velle
Ecclesiae libertatem dare, et moralem sensum Italiae restituere. Neque illos
pudet a Romano Pontifice postulare, ut injustis eorum desideriis annuere
velit, ne majora in Ecclesiam damna redundentt

Atque illud quoque ve] maxime dolendum, Venerabiles Fratres, quod non-
nulli ex utroque Clero in Italia viri ecclesiastica etiam dignitate ornati tam
funesto aberrationis et rebellionis spiritu misere abrepti, ac propriae vocationis
et officii omnino obliti, a veritatis tramite declinaverint, et pravis impiorum
hominum consiliis faventes, cum incredibili bonorum omnium luctu, facti sint
lapis offensionis et petra scandali. ⁴

Ad haec autem quae deploramus mala illud etiam permolestum accedit, quod
haud ita pridem in Mexicana ditione ejusdem generis homines simili contra
catholicam Ecclesiam odio incensi non extimuerunt iniquissimas leges ejusdem
Ecclesiae potestati, juribus, doctrinae plane adversas promulgare, ecclesiastica
bona praedari, sacras aedes spoliare, in ecclesiasticos religiososque viros saevste,
Virgines Deo devotas divexare, Episcopos variis oppressos injuriis a suis gre-
gibus distrahere, etin exilium pellere, qui fere omnes in hanc almam urbem
Nostram venerunt, et non levi Nobis solatio fuere propter egregias virtutes,
quibus tantopere praestant.

Neque id satis, nam iu alia Americae parte, scilicet in Neogranatensi
ditione recentissimis hisce diebus rerum civilium perturbatores suprema aucto-

·l. Oseas, cap. xv, v, 2.

