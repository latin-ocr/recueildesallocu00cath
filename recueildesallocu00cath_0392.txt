380 LETTRE DE PIE IX.

mutuo fraternae caritatis effectu se invicem honore praevenientes, Dei gloriae,
et animarum saluti unanimiter, ac studiosissime inserviant.

Habetis quae pro impensissima Nostra erga Vos, ct fideles istius vastissimi
Imperii populos caritate Vobis, Dilecti Filii Nostri, ac Venerabiles Fratres,
nune potissimum significanda censuimus, ac pro certo habemus, Vos pro
egregia vestra virtute, religione, pietate, ac perspecta in Nos, et hanc Petri
Cathedram fide et observantia hisce paternis Nostris desideriis, monitisque
quam libentissime, et cumulatissime esse obsequuturos. Ac plane non dubita-
mus, quin vos omnes, Dilecti Filii Nostri, ac Venerabiles Fratres, Pastorum
Principem Christum Iesum continenter intuentes, quise humilem et mitem
corde est professus, quique dedit animam suam pro ovibus suis relinquens
nobis exemplum, ut sequamur vestigia Eius, contendatis totis viribus Illius
exempla sectari, documenta obsequi, et gregi curae vestrae commisso assidue
advigilare, in omnibus laborare, ministerium vestrum implere, et quaerere non
quae vestra sunt, sed quae Christi Jesuâ€š neque iam ut dominantes in Charis, sed
uti Pastores, immo Patres amantissimi, et facti forma gregis ex auimo nihil
tam molestum, tam impeditum, tam arduum unquam fore putetis, quod in
omni patientia, mansuetudine, lenitate, prudentia ferendum, expediendum
ac providendum pro vestrarum ovium salute non curetis. Nos interim in humi-
litate cordis Nostri haud omittimus assiduas fervidasque clementissimo lumi-
num, et misericordiarum Patri Deo totius consolationis adhibere preces,
ut uberrima quaeque suae Bonitatis dona super Vos propitius semper effun-
dat, quae in dilectas quoque oves Vobis concreditas copiose descendant.
Cuius divini praesidii auspicem et propensissimae aeque ac studiosissimae Nostrae
in Vos voluntatis testem Apostolicam Benedictionem eximo corde depromptam
Vobis singulis, Dilecti Filii Nostri, ac Venerabiles Fratres, cunctisque istarum
Ecclesiarum Clericis, Laicisque fidelibus peramanterimpertimur.

Datum Romse, apud Sanctum Petrum, die 17 Martii anno 1856, Pontifi-
catus Nostri anno Decimo.

