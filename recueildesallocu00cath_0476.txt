464 ’ ALLocuTION DE ΡῙΕ lx.

tanta fide, pietate et observantia Nobis et huie Petri Cathedrae firmiter ob-
stricti, ac ministerium vestrum implentes majorem Dei gloriam, et animarum
salutem omni studio procurare gloriamini, quique concordissimis animis,
atque admirabili sane cura et amore una cum aliis venerabilibus Fratribus
totius catholici orbis Episcopis et fidelibus vestra* et illorum curae commissis
gravissimas Nostras angustias ct acerbitates modis omuibus lenire et sublevare
non desinitis. Quocirca hac etiam occasione amantissimi aeque ac gratissimi
animi Nostri sensus erga VOS, et alios omnes venerabiles Fratres, et ipsos
fideles amplissimis verbis palam publiceque profitemur. A vobis autem
exposcimus, ut cum ad vestras redieritis dioeceses velitis eisdem fidelibus
vestrae vigilantiae concreditis hos animi Nostri sensus Nostro nomine nun-
tiare, illosque certiores facere de paterna Nostra in illos caritate, deque
Apostolica Benedictione, quam ex intimo corde profectam, et cum omnis
verse felicitatis voto conjunctam vobis ipsis, V enerabiles Fratres, et eisdem
fidelibus impertire vehementer laetamur.

