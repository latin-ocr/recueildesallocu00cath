390 ALLOCUTION DE PlE IX.

Ecclesiae jus omnino oppugnatur, acquirendi scilicet proprietates3 et non
omnia admittuntur matrimonialia impedimenta ab Ecclesia statuta, et nullae
prorsus declarantur gratiae a Romano Pontifice concessae, nisi per Gubernium
fuerint imploratae3 et proprio arbitrio immutata est zetas ab Ecclesia
praescripta pro religiosa tam mulierum, quam virorum professione, et omnes
Religiosae Familiae neminem sine Gubernii permissu ad solemnia vota nuncu-
panda admittere possunt. Atque in aliis ejusdem Americae meridionalis regio-
nibus laica potestas eo temeritatis devenit, ut etiam res vel maxime sacras,

et spirituales, quae ab Episcoporum voluntate unice pendent, suae auctoritati
subjicere audeat.

Quae sane omnia incredibili animi Nostri {egritudine a Nobis breviter cur—
simque enunciata quam vehementer improbare ac detestari debeamus, probe
intelligitis, venerabiles Fratres, cum civilis potestas nefariis hisce molitio-
nibus divinam Ecclesiae institutionem, ejusque sanctissimam doctrinam, ac
venerandam auctoritatem, disciplinam, omniaque ipsius Ecclesiae jura, ac
supremam hujus Apostolicae Sedis dignitatem, potestatemque impetere con-
vellere et conculcare connitatur. In tanta vero acerbitate mirifice nos recreat
et consolatur eximia Venerabilium Fratrum earumdem meridionalis Americae
regionum Sacrorum Antistitum virtus, religio, pietas, qui divino auxilio freti
ac proprii muneris partes implentes cum immortali sui nominis et ordinis laude
non desistunt hisce saecularis potestatis conatibus fortiter obsistere, et qua
voce, qua scriptis Ecclesiae libertatem, ac jura 'tam injuste occupata tueri,
repetere, et confidenter profiteri paratissimi ad omnia subeunda pericula.

At vero minime ignoratis, Venerabile-s Fratres, quam vehementer anxii, et
solliciti simus de tristissima conditione, ad quam sanctissima nostra Religio
redacta est in Helvetia, ac profecto memineritis, Nos in Consistoriali oratione
die vigesimo sexto mensis julii superiore anno habita raptim perstrinxisse
innumera fere damna ibi a laica potestate Ecclesiae, ejusque sacrae auctoritati,
juribus, rebus, Episcopis, et ministris allata. Equidem Nobis in animo est,
num id opportunum existimabimus, peculiarem de hoc molestissimo sane ar-
gumento habere sermonem, cum praesertim in illis regionibus multiplices, et
omnino detestandi contra Ecclesiam ausus, magis in dies invaluerint, et
excreverint. Interim vero etiamsi non levi animi Nostri solatio, et consola-
tione noscamus, fidelem illarum regionum Clerum ex parte longe maxima,
inter plurimas difficultates, sui ministerii munia sedulo obire, et pro viribus
praeliari bella Domini, tamen Nobis temperare non possumus quin summo-
pere doleamus, improbemus, damnemus perversam paucorum ecclesiasti-
corum hominum agendi rationem, qui nefariis laicae potestatis conatibus
favere, et in Ticinensis praesertim pago maximum bonis omnibus Catholicis
scandalum afferre, ac Dei indignationem in se concitare non horrent. Ea

porro spe sustentamur fore, ut illarum regionum Moderatoresque tandem
⁴ aliquando velint saniora inire consilia, et cognoscere, veram populorum feli-
citatem, prosperitatemque sine divina nostra Religione, ejusque salutari doc-
trina, ac debito erga veneranda Ecclesiae jura obsequio, et reverentia non
posse consistere. In quam spem eo magis inducimur, quod audivimus, Epis-

