246 LETTRE ENCYCLIQUE DE PIE IX.

Equidem non dubitamus, quin Parochi, eorumque adjutores, et sacerdotes
alii, qui certis diebus, jejuniorum prasertim tempore, ad praedicationis mini-
sterium destinari consueverunt , auxiliarem vobis operam sedulo in his
omnibus sint p1·a·stituri. Attamen illorum operte adjungere interdum oportet
extraordinaria subsidia spiritualium exercitiorum, ct sacrarum missionum,
quas, ubi operariis idoneis commissas¹ suerint, valde utiles benedicente Do-
mino esse constat tum fovenda* bonorum pietati, tum peccatoribus , et longo
etiam vitiorum habitu depravatis homiuibus ad salutarem poenitentiam exci-
tandis, atque adeo ut fidelis populus crescat in scientia Dei, et in omni opere.
bono fructificet, et uberioribus coelestis gratiae auxiliis munitus a perversis ini-
micorum Ecclesiae doctrinis constantius abhorreat.

Ceterum in his omnibus vestrae, ac sacerdotum vobis auxiliantium curae eo
inter alia spectabunt, ut fideles majorem horrorem concipiant illorum scele-
rum, quae cum aliorum scandalo patrantur. Nostis enim, quantum diversis in
locis excreverit eorum numerus, qui sanctos coelites, vel ipsum quoque sacro-
sanctum Dei nomen palam blasphemare audent, aut in concubinatu vivere
dignoscuntur cum incestu interdum conjuncto, aut festis diebus servilia opera
apertis etiam officinis exercent, aut Ecclesiae praecepta de jejuniis ciborumque
delectu pluribus quoque adstantibus contemnunt, aut alia diversa crimina
simili modo committere uon erubescunt. Meminerit igitur, vobis instantibus ,
fidelis popquS, et serio consideret maguam peccatorum hujusmodi gravitatem,
et severissimas poenas, quibus illorum auctores plectendi erunt tum pro reatu
cujusque criminis propriO, tum pro spirituali pericuIO‚ in quod fratres suos
pravi sui exempli contagione induxerunt. Scriptum est enim ι Vae ηιαηιίο (ι
.ςσα7ῑῑῖαἶιέ.... Voe homini illi per quem scandalum venit ².

Inter diversa insidiarum genera, quibus vaferrimi Ecclesiae, humanaeque so-
cietatis inimici populos seducere annituntur, illud certe in praecipuis est,
quod nefariis consiliis suis jamdiu paratum in nox-ae artis librariae pravo usu
invenerunt. Itaque in eo toti sunt, ut impios libellos, et ephemerides ac pa—
gellas mendacii, calumniarum, et seductionis plenas edere in vulgus, ac mul-
tiplicare quotidie non intermittant. Immo et pra‘sidio usi Societatum Biblica-
rum, quae a Sancta hac Sede jamdudum damnatae sunt ², sacra etiam Biblia
praeter Ecclesia- regulas ⁸ in vulgarem linguam translata, atque adeo corrupta
et in pravum sensum infando ausu detorta diffundere, illorumque lectionem
sub Religionis obtentu fideli plebi commendare non verentur. Hinc pro sa-
pientia vestra optime intelligitis, Venerabiles Fratres, quanta vobis vigilantia
et sollicitudine adlaborandum sit, ut fideles oves a pestifera illorum lectione
prorsus abhorreant ς atque ut de divinis nominatim Litteris meminerint, nemi-
nem hominum id sibi arrogare posse, ut suae prudentia* innixus illas ad suos
sensus contorquere praesumat contra eum sensum, quem tenuit, et tenet

1. Matthaei, xvm 7.

2. Extant ea snpe'r re, praeter alia praecedentia decreta, Encyclicae litterae Gregorii XVI,
datae postridie Nonas maii nncccxnv, quae incipiunt ε Inter praecipuas machinationes, cujus
sanctiones Nos quoque inculcavimus in Encyc. Ep. data 9 novemb. 1846.

3. Vid. Reg. 4 ex iis quae a Patribus in Cone. Trid. delectis conscriptae et a Pio IV appro-
batae fuerunt in Const. Dominici greois, 24 mart. 1564, et additionem eidem factam a Congr.

Indicis, anctoritate Ben. XIV⁷ 17 juon. 1757 (quae onmia praemitti solent Indicis libr. prohib.)-

