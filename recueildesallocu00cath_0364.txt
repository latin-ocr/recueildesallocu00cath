352 ALLOCUTION DE PIE IX.

in tirocinium proprii religiosi instituti alias mulieres admittere, et statuitur
Capellanias laicales, aliasque pias institutiones in saecularem plane statum
esse redigendas. Ubi primum novimus tam graves Religioni, Ecclesiae, Nobis
et huic Sanctae Scdi parari injurias, Nostro fungentes munere nulla interpo-
sita mora haud praetermisimus tum per Nostrum Cardinalem Secretarium
Status, tum per Nostrum negotiorum Gestorem Madriti morantem contra
omnes hujusmodi ansus apud Madritense Gubernium vehementer protestari
et reclamare. Atque eidem Gubernio significandum quoque duximus, Nostras
reclamationes ad fidelium notitiam esse deducendas, nisi proposita lex de bo-
nis Ecclesiae alienandis rejiceretur, ut fideles ipsi ab illis emendis se abstine-
rent. Illud etiam ad Madritensis Gubernii memoriam revocavimus, veluti in
Apostolicis Nostris de eadem Conventione Litteris clare aperteque ediximus,
quod cum pacta in eadem Conventione sancita tam graviter violarentur et
frangerentur, non amplius locum haberet indulgentia a Nobis ob ipsius Con-
ventionis rationem adhibita, qua declaravimus, nullam a Nobis, ac Romanis
Pontificibus Successoribus Nostris molestiam eos esse habituros, qui Ecclesia·
bona ante eamdem Nostram Conventionem alienata acquisiverant.

Sed non solum irritae fuerunt justissima¹ Nostrae reclamationes, ac praestan-
tium Hispaniae Sacrorum Antistitum expostulationes, verum etiam nonnulli ex
spectatissimis illis Episcopis, qui merito atque optimo jure commemoratis le-
gibus ac decretis obstiterant, a propriis Dioecesibus violenter avulsi fuerunt,
et alio amandati ac relegati. Probe-intelligitis, Venerabiles Fratres, quo confi-
ciamur moerore, cum conspiciamus tot> curas ac sollicitudines pro ecclesiasti-
eisin illo Regno instaurandis negotiis frustra a Nobis fuisse susceptas, atque
ibi denuo Christi Ecclesiam gravissimis affligi calamitatibus, ejusque liberta-
tem et jura, ac Nostram et hujus Sanctae Sedis auctoritatem conculcari. Itaque
haud passi sumus, Nostrum negotiorum Gestorem longius ibi morari, illique
mandavimus, ut ab Hispania decederet, et in hanc Urbem rediret. Vehemen-
ter quidem dolemus, propterea quod illustrem Hispanam nationem Nobis ob
eximium ejus in rem catholicam studium, et egregia in Ecclesiam, ac Nos, et
hanc Apostolicam Sedem merita summopere dilectam, ex hac nova sacrarum
rerum perturbatione in religionis periculum iterum adductam esse perspici-
mus. Cum autem Apostolici Nostri ministerii officium omnino postulet, ut Ec-
clesiae causam Nobis divinitus commissam totis viribus propugnemus, tum
haud possumus, quin palam publiceque ac solemniori modo Nostras querelas
et expostulationes proferamus.

Quapropter in hoe vestro consessu Nostram attollentes vocem, etiam atque
etiam de iis omnibus expostulamus, quae in Hispania a laica potestate perpe-
ram gesta sunt, et geruntur adversus Ecclesiam, ejusque libertatem, jura, et
adversus Nostram, atque hujus Sanctae Sedis auctoritatem, ac praesertim majo-
rem in modum lamentamur, solemnem Nostram Conventionem vel ipso gen-
tium jure reclamante violatam, et propriam Episcoporum auctoritatem in sacri
ministerii exercitio praepeditam, et violentiam eontra ipsos Episcopos adhibi-
tam, et Ecclesiae patrimonium contra omnia divina et humana jura usurpatum.
Insuper commemoratas leges et decreta auctoritate Nostra Apostolica‚ repro-
bamus, abrogamus, illaque prorsus irrita ac nullius roboris fuisse et fore de·

