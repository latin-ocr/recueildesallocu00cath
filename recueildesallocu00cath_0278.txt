266 ALLOCUTION DE PIE IX.

tempore, quo in suo Regno morati sumus, quovis officiorum genere Nos
cumulare numquam intermisit, velut Vos ipsi testes locupletissimi fuistis,
Venerabiles Fratres. Cum autem aliae quoque Nationes ad civilem Apostolicae
hujus Sedis principatum tutandum accurrerunt, idem Princeps suas ipse copias
ducere voluit. Quw quidem egregia pientissimi Regis in Nos et eamdem Sedem
merita auimo Nostro ita infixa haerent, ut jucundam eorum memoriam nulla
umquam delere possit oblivio. Nunc vero magno cum honore et perenni grati
animi Nostri testimonio nominanda a Nobis est clarissima Gallorum Natio
militari gloria, etin hauc Apostolicam Sedem obsequio, atque aliis tot sane
nominibus illustris, cujus propensissimam in Nos voluntatem et beneficia
experti sumus. Siquidem illa natio, ejusque Reipublicae inclytus Praeses afflictis
Nostris et Pontificiae ditionis rebus occurrens, nullisque sumptibus parcens
strenuos suos Duces, militesque mittendos decrevit, qui multis gravibusque
perfuncti laboribus hanc potissimum Urbem misere divexatam atque prostra-
tam ab infelici, qua premebatur, conditione liberarunt, vindicarunt, ac Nos
in ipsam Urbem reducere tantopere gloriati sunt.

Qua quidem in laude, et grati animi Nostri significatione conjunctum quo-
que omnino volumus Carissimum in Christo Filium Nostrum Franciscum
Josephum Austriae Imperatorem, Hungariae Regem Apostolicum, et Bohemiae
Regem illustrem, qui pro avita sua pietate, et in hanc Petri Cathedram obser-
vantia validissimam suam opem et operam in civilem hujus Apostolieae Sedis
Principatum tuendum omni alacritate et studio conferens Pontificias praeser—
tim AEmiliae, Piceni, et Umbriae Provincias victricibus suis copiis ab injusta ac
tristi dominatione eripuit, easque legitimo Nostro, et ejusdem Sedis regimini
restituit. Gratissima quoque recordatione praecipuam rationem habere debe-
mus erga Nos meritorum Carissimae in Christo Filia* Nostrae Mariae Elisabeth
Hispaniarum Reginae Catholicae, ejusque Gubernii ε nam, veluti optime scitis,
ubi nostras aceepit calamitates, nihil antiquius habuit, quam singulari cura
catholicas gentes ad communis omnium fidelium Patris-causam propugnandam
statim excitare, ac valentes suas deinde mittere copias ad Romanae Ecclesiae
possessiones tuendas. Atque hic, venerabiles Fratres, nullo modo taciti prae-
terire possumus aliorum praeclarissimorum Principum, illorum etiam qui huic
Petri Cathedrae minime consociantur, propensissimam erga Nos voluntatem,
qui licet suas copias haud miserint, tamen eorum operam in temporalibus
Nostris et Romanae Ecclesiae juribus rationibusque tuendis impendere studue-
runt. Quocirca iis quoque omnibus debitas meritasque habemus et agimus
gratias, atque ipsis Nos summopere gratos esse profitemur. Qua quidem in re
nemo admirari non potest summam illius onmia fortiter suaviterque regentis
et moderantis Dei providentiam, qui in hac quoque tanta temporum pertur-
batione et acerbitate effecit, ut vei ipsi Principes cum Romana Ecclesia mi-
nime conjuncti civilem ejusdem Ecclesiae principatum sustinerent, defenderent,
quo Romanus Pontifex singulari ejusdem divinae providentiae consilio per tot
jam continentia saecula optimo quoque jure potitur, ut in universa* Ecclesiae¹
regimine sibi divinitus commisso supremam suam Apostolicam auctoritatem
toto orbe ea plane libertate possit exercere, quae ad Summi pontificatus munus
obeundum ac totius Dominici gregis salutem procurandam tantopere est
necessaria.

