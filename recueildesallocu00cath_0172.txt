160 Lai-Tim ENCYCLIQUE DE GREGOIRE xvl.

continetur, vesana opinandi libidine improbari, vel ut certis juris naturae
principiis infestam notari, vel mancam dici atque imperfectam, civilique au-
ctoritati subjectam.

Cum autem, ut Tridentinorum Patrum verbis utamur, constet, Ecclesiam
« eruditam fuisse a Christo Jesu, ejusque Apostolis, atque a Spiritu sancto
α illi omnem veritatem in dies suggerente edoceri ¹, η absurdum plane est, ac
maxime in eam injuriosum, « restaurationem ac regenerationem » quamdam
obtrudi, quasi necessariam, ut ejus incolumitati et incremento consulatur;
perinde ac si censeri ipsa possit vel defectui, vel obscurationi, vel aliis hujus-
cemodi incommodis obnoxia3 quo quidem molimine eo spectant novatores, ut
ιε recentis humanae institutionis jaciantur fundamenta, » illudque ipsum eve-
niat, quod detestatur Cyprianus, ut, quse divina res cst, « humana fiat Eccle-
« sia 2. υ Perpendant vero, qui consilia id genus machinantur, uni Romano
Pontifici, ex S. Leonis testimonio, « canonum dispensationem esse creditam, »
ipsiusque dumtaxat esse, non vero privati hominis, « de paternarum regulis
« sanctionum υ quidpiam decernere, atque ita, quemadmodum scribit S. Ge—
lasius ³, « decreta canonum librare, decessorumque praecepta metiri, ut qua:
«necessitas temporum restaurandis Ecclesiis relaxanda deposcit, adhibita
« consideratione diligenti, temperentur. »

Hic autem vestram volumus excitatam pro religione constantiam adversus
foedissimam in clericalem coelibatum conjurationem, quam nostis effervescere
in dies latius, connitentibus cum perditissimis nostri aevi philosophis nonnullis
etiam ex ipso ecclesiastico ordine, qui personae obliti, munerisque sui, ac blan-
ditiis abrepti voluptatum, eo licentiae proruperunt, ut publicas etiam atque
iteratas aliquibus in locis ausi sint adhibere principibus postulationes ad disci-
plinam illam sanctissimam perfringendam. Sed piget de turpissimis hisce
conatibus longo vos sermone distinere, vestrseque potius religioni fidentes
committimus, ut legem maximi momenti, in quam lascivientium tela undique
sunt intenta, sartam tectam custodiri, vindicari, defendi, ex sacrorum cano-
num prfescripto, omni ope contendatis.

Honorabile deinde christianorum connubium, quod « sacramentum ma-
« gnum » nuncupavit Paulus « in Christo et Ecclesia Δ, » communes nostras
curas efflagitat, ne quid adversus ipsius sanctitatem, ac de indissolubili ejus-
dem vinculo minus recte sentiatur, vel tentetur, induci. Impense id jam com-
mendarat suis ad vos litteris felicis recordationis praedecessor noster Pius V1113
adhuc tamen infesta eidem molimina succrescunt, Doccndi itaque sunt sedulo
populi, matrimonium semel rite initum dirimi amplius non posse, nexisque
connubio Deum indidisse perpetuam vitae societatem, nodumque necessitu-
dinis, qui exsolvi, nisi morte, non possit. Memores sacris illud rebus adnu-
merari, et Ecclesiae proinde subjici, praestitutas de ipso ejusdem Ecclesiae leges
habeant ob oculos, iisque pareant sancte, accurateque, ex quarum executione
omnino pendet ejusdem connubii vis, robur, ac justa consociatio. Caveant,

1. Cone. Trid. sess. x111, decr. de Eucharist. inproem.

2. S. Cyp. Ep. LII, edit. Baluz.

3. Sv Gelasius ΡΡ. in Ep. ad Episcop. Lucaniae.
4. Ad Hebr. xm. li.

