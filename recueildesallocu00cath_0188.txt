176 LETTRE ENCYCLIQUE DE PIE IX.

naeque veritatis fonte Deo Optimo Maximo oriantur, atque ita sibi mutuam
opem ferant, ut recta ratio fidei veritatem demonstret, tueatur, defendat,
fides vero rationem ab omnibus erroribus liberet, eamque divinarum rerum
cognitione mirifice illustret, confirmet atque perficiat. Neque minori certe
fallacia, Venerabiles Fratres, isti divinae revelationis inimici humanum pro-
gressum summis laudibus efferentes, in catholicam religionem temerario plane,
ac sacrilego ausu illum inducere vellent, perinde ac si ipsa religio non Dei, sed
hominum opus esset, aut philosophicum aliquod inventum, quod humanis mo-
dis perfici queat. In istos tam misere delirantes percommode quidem cadit,
quod Tertullianus sui temporis philosophis merito exprobrabat: « qui Stoicum,
« et Platonicum, et Dialecticum Christianismum protulerunt¹. » Et sane cum
sanctissima nostra religio non ab humana ratione fuerit inventa, sed a Deo
hominibus clementissime patefacta, tum quisque vel facile intelligit, religio-
nem ipsam ex ejusdem Dei loquentis auctoritate omnem suam vim acquirere,
neque ab humana ratione deduci aut perfici umquam posse. Humana quidem
ratio, ne in tanti momenti negotio decipiatur et erret, divinae revelationis fac-
tum diligenter inquirat oportet, ut certo sibi constet Deum esse locutum, ac
eidem, quemadmodum sapientissime docet Apostolus, rationabile obsequium
exhibeat². Quis vero ignorat, vel ignorare potest omnem Deo loquenti fidem
esse habendam, nihilque rationi ipsi magis consentaneum esse, quam iis ac-
quiescere firmiterque adhaerere, quae a Deo qui nec falli nec fallere potest, re-
velata esse constiterit}>

Sed quam multa, quam mira, quam splendida praesto sunt argumenta, qui-
bus humana ratio luculentissime evinci omnino debet, divinam esse Christi
religionem, et κ omne dogmatum nostrorum principium radicem desuper ex
« coelorum Domino accepisse ³ » ς ac propterea nihil fide nostra certius, nihil
securius, nihil sanctius extare, et quod firmioribus innitatur principiis. Haec
scilicet fides vitae magistra, salutis index, vitiorum omnium expultrix, ac vir-
tutum fecunda parens ct altrix, divini sui auctoris et consummatoris Christi
Jesu nativitate, vita, morte, resurrectione, sapientia, prodigiis, vaticinationibus
confirmata, supernae doctrinae undique refulgens, ac coelestium divitiarum ditata

l Tertull., De proescript.‚ cap. ΠΗ.
2. Ad Rom. xm, 1.
3. S. Joanm Chrysost. Homil. 1 in Isai.

