412 LETTRE DE PIE IX.

revocasset, Sitne corpori vitre principium proprium ab anima rationali re*
ipsa discretum, eo temeritatis progressum esse, ut appositam sententiam et
appellaiet haereticam et pro tali habendam esse multis verbis argueret. Quod
quidem non possumus non vehementer improbare, consider antes, hanc sen-
tentiam, quae unum in homine ponit vitae plincipium animam scilicet rationa-
lem, a qua corpus quoque et motum et vitam omnem et sensum accipiat, in
Dei Ecclesia esse communissimam atque doctoribus plerisque, et probatissi-
mis quidem maxime, cum Ecclesiae dogmate ita videri conjunctam, ut hujus
sit legitima solaque vera interpretatio, nec proinde sine errore in fide possit
negari.

Quse cum tibi, Venerabilis Frater, ex certa scientia et motu proprio,
rescribimus, ardenter cupimus, imo fidenter speramus sore, ut dilectus filius
Joannes Baltzer et caeteri, qui huic aliisve Guntherii opinionibus a Nobis
reprobatis quocumque modo adhoesmint, jam se erga hanc Ecclesiam, quam
Christus Dominus reliquarum omnium Matrem et Magistram esse voluit, do-
ciles et morigeros exhibeant, quemadmodum et Baltzer ipse et alii dudum
laudabiliter sunt polliciti. Te vero, Venerabilis Frater, hortamur, ut Apo-
stoli exemplo in captivitatem redigens omnem intellectum -in obsequium
Christi hanc plenam submissionem ab iis praesertim, qui alios docent, aucto-
ritate tua postules, licentiam autem eorum, qui forte audire detrectant, po-
testate, quam dedit tibi Deus, coerceas.

Superest, ut tibi, Venerabilis Frater, ac gregi universo tuis curis com·-
misso apostolicam benedictionem toto cordis affectu impertiamur.

Datum Romae apud Sanctum Petrum die 30 aprilis anno 1860, Pontifi-
catus nostri anno decimo quarto·

PIUS ΡΡ. ΙΧ.

