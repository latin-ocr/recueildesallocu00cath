270 ALLOCUTION DE PIE IX.

hanc Petri Cathedram expugnare connituntur. Ac nemo non videt quibus
quantisque malis et damnis Christi ovile Nobis concreditum, ac vel ipsa hu—
mana societas tenebrarum potestate, non sine magno animi Nostri dolore,
undique afflictetur et divexetur. Itaque Nobis, vobisque, venerabiles Fratres,
si umquam alias, nunc certe summa animorum consensione, omnique vigilan·
tia, zelo, contentione, et qua opere, qua verbo, qua exemplo strenue est alla-
horandum, ut opponentes murum pro Domo [srael impavide praeliemur praelia
Domini. Nos quidem licet infirmitatis Nostrae conscii, tamen omnipotentis Dei
auxilio suffulti, pro supremi Nostri Apostolici muneris officio propter Sion nou
tacebimus et propter Hierusalem nou quiescemus ¹, et continenter aspicientes
in auctorem fidei et consummatorem Jesum, nullis certe curis, nullis consiliis,
nullis laboribus umquam parcemus, ut possimus suffulcire domum, corrobo-
rare templum , et Ecclesiae reparare ruinas, omniumque saluti prospicere,
prompti ac parati Nostram ipsam pro Christo Jesu, Ejusque sancta Ecclesia
quam libentissime profundere vitam. Atque hoc loeo ad omnes Venerabiles
Fratres catholici orbis Antistites in sollicitudinis Nostrae partem vocatos Nos-
tram orationem convertentes, dum illis denuo vehementer gratulamur de prze-
claris eorum pro Dei gloria et animarum salute laboribus, animo eis denuo
addimus, ut in hoc horribili contra divinam nostram Religionem bello ipsi una-
nimes uno ore id ipsum invicem sentientes, et confortati in Domino, et in
potentia virtutis Ejus, sumentes in omnibus scutum inexpugnabile fidei, atque
assumentes gladium spiritus, quod est verbum Dei, progrediantur, ut adhuc
fecerunt, alacriori in dies studio, sua episcopali virtute, constantia, prudentia
pro ipsa sanctissima Religione intrepide decertare, atque inimicorum hominum
conatibus obsistere, tela retundere, impetus frangere, et gregem sibi commis-
sum ab illorum insidiis et impetu defendere, atque ad salutis semitas dedu-
cere.

Insuper ab ipsis Venerabilibus Fratribus exposcimus , ut numquam
intermittant ecclesiasticos potissimum viros monere, hortari, excitare, quo
orationi instantes, spiritu ferventes, ac pie sancteque viventes praebeant in
omnibus se ipsos exemplum bonorum operum, et Dei gloriae, et animarum
salutis zelo incensi, atque arctissimo inter se caritatis vinculo obstricti acci-
piant armaturam Dei, et concordissimis animis, conjunctisque viribus in aciem
prodeant, ac sub proprii Antistitis ductu dies noctesque sacerdotalem vocem
attollant, Dei legem, et Ejus Sponsae Ecclesioe praeceptiones Christiano populo
diligenter annuntient. Pergant quoque ipsi Venerabiles Fratres eisdem eccle-
siasticis viris inculcare, ut Christiana* plebi insidiantium hominum fallacias et
fraudes detegant, ac fideles edoceant, miserias omnes et calamitates in populos
ex peccatis semper redundasse, ac redundare, et veram solidamque felicita-
tem in Christianae legis custodia consistere, et iccirco nihil intentatum relin-
quant, ut omnes odientes malum, et adhaerentes bono incedant per viam man-
datorum Dei, utque errantes de errorum tenebris et vitiorum coeno emergant,
et convertantur ad Dominum.

1. Isai. an, 1.

