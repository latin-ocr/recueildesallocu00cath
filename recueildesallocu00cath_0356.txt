344 ALLOCUTION DE PIE IX.

vere solet vaferrimus nostri generis inimicus, upote sibi ad nocendum oppor-
tunissima. Repetendum memoria est veteres illos catholicae fidei propugnatores
de pertinacissimis haeresibus retulisse victoriam, quum scilicet una secum, et
cum Apostolica Sede tamquam cum duce suo conjuncti milites firmo animo
erectoque in certamen descendissent.

Haec sunt, quae significanda Vobis duximus, Venerabiles Fratres, iu hac cura
et sollicitudine satis Apostolico ministerio faciendi, quod divina clementia et
bonitate impositum est infirmitati Nostrae. Erigimur primum, ac. recreamur
spe coelestis auxilii, deinde ab explorato vestro religionis ac pietatis studio
non mediocre Nobis pollicemur in tantis rerum difficultatibus adjumentum.
Aderit Ecclesiae surr Deus, aderit communibus votis Nostris, aderit praesertim
si oratrix pro nobis accedat Virgo sanctissima Dei Parcus Maria, cujus immu-
nitatem ab originalis noxae macula vobis magno cum Nostro gaudio adstan-
tibus et plaudentibus divino adjuvante Spiritu pronunciavimus. Eximium saue
privilegium, quod Dei Matrem plane decebat, in communi nostri generis
exitio sospitem atque incolumem evasisse. Atque hujus privilegii amplitudo
plurimum quidem valitura est ad eos refellendos, qui deteriorem saetam esse
inficiantur ex primaeva culpa hominum naturam, viresque amplificant rationis
ad negandum vel minuendum revelatae religionis beneficium. F axit tandem
Virgo Beatissima, quae interemit ac perdidit universas haereses‚ ut hic etiam
evellatur stirpitus, ac deleatur Rationalismi error perniciosissimus, qui hac
miserrima aetate non civilem modo societatem, sed vero etiam tantopere

affligit et vexat Ecclesiam!

Reliquum nunc est, venerabiles Fratres, ut quanto animi Nostri solatio
summa vos alacritate ex dissitis etiam terris properasse conspeximus ad Apo-
stolicam hanc Sedem propugnaculum fidei, magistram veritatis, catholicae
unitatis firmamentum, tanto perinde amoris studio antequam sedes repetatis
vestras omnia vobis precemur fausta felicia ac salutaria. Arbiter ille om-
nium rerum et bonorum auctor Deus det vobis spiritum sapientiae et intel-
lectus, ut prohibeatis ab ovium pernicie ubique latentes insidias, ac quidquid
ad commoditatem vestrarum Ecclesiarum vel suscepistis jam, vel eritis sus-
cepturi, id pra‘potenti numine suo bonus propitiusque confirmet, permissis
autem vestrsc curae fidelibus det illam mentem, ut abstrahere sc nunquam
velint a pastoris latere, sed vocem ipsius audiant, quoque ipse velit, accurrant.
Adsit vobis Virgo sanctissima ab origine Immaculata, sit ipsa vobis in dubiis
rebus fidele consilium, in angustiis levamen, in adversis auxilium. Ad extre-
mum levantes manus Nostras in coelum vobis gregique vestro ex intimo cordis
affectu benedicimus. Sit porro Apostolicae hujus benedictionis munus tamquam
pignus certissimum charitatis erga vos Nostrae, sit exploratissimum tamquam
omen beatissimae vita» ac sempiternae, quam vobis gregique vestro et optamus
et poscimus a Supremo animarum Pastore Christo Jesu, cui cum Patre et
Sancto Spiritu sit et honor et laus et gratiarum actio per omnem aeternitatem.

