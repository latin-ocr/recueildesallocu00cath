308 ALLOCUTION DE PlE IX.

cam libertatem in Conventione sancitam iis omnibus expeditus sit impedi·
mentis, quae antea libero sacri ministerii exercitio adversabantur, atque ita
populorum obsequium, amorem, et venerationem sibi magis magisque conci-
liet, et devinciat. Ceterum curn plenum, ac liberum acquirendi, ac possidendi
jus fuerit sancitum ac servatum, patet Hispanis Ecclesiis aditus ad ampliores
obtinendos reditus, quibus et majori divini cultus splendori, et decentiori
Cleri sustentationi facilius, et commodius consulatur. Atque id felicioribus
temporibus ex regia carissimae in Christo Filiae Nostrae munificentia, ejusque
Gubernii studio, et ex egregia, ac perspecta Hispanae nationis religione futu-
rum Nobis pollicemur. Ex iis, quae raptim, cursimque commemoravimus, in-
telligitis, Venerabiles Fratres, quo studio Nostras omnes curas in ecclesiasticis
Hispaniae rebus instaurandis posuerimus, 30 futurum confidimus, ut, divina
adspirante gratia, in amplissimo illo Regno catholica Ecclesia, ejusque salutaris
doctrina quotidie magis latissime dominetur, vigeat, et efflorescat.

Nunc vero noscatis velimus, dilectissimum in Christo Filium Nostrum Leo-
poldum II, Magnum Etruriae Ducem et Lucensiuni Ducem pro egregia sua
pietate vehementer optasse, ut vigentes in Etruria leges quodammodo ordinari,
et componi possent cum iis omnibus, quae ecclesiasticas leges respiciunt. Ita-
que enixis precibus a Nobis efflagitavit, ut nonnulla interea temporis conciliare
vellemus, cum eidem religiosissimo Principi in animo fixum destinatumque
sit, plenam cum hac Apostolica Sede in posterum inire conventionem, qua in
regionibus ei subjectis ecclesiasticarum rerum regimini, et rationibus prospere
consulatur. Quocirca firma, ac certa spe freti fore, ut idem dilectissimus in
Christo Filius Noster ejusmodi conventionem juxta Nostra desideria majori
qua fieri potest celeritate sit initurus, illius votis obsecundantes aliqua capita
a VV. FF. NN. S. R. E. Cardinalibus ejusdem Congregationis negotiis eccle-
siasticis extraordinariis propositae perpensa, interim constituta fuere, quae a
Nobis, et ab ipso Principe rata habita sunt. Quibus quidem capitibus, seu
articulis inter cetera constitutum est, ut Episcopi omnem habeant libertatem
in iis omnibus peragendis quae ad sacrum pertinent ministerium, ac in scripta,
et opera, quse de rebus ad religionem spectantibus tractant, censuram ferant,
ut propriam eorum episcopalem auctoritatem libere adhibeant ad fideles a
prava quavis lectione turn religioni, tum moribus perniciosa arcendos, ac simul
cautum, ut 01111165 cum 1130 Β. Petri Cathedra catholicae veritatis, et unitatis
centro libere communicare valeant, et causae omnes spirituales, et ecclesiasticae
ad sacrae potestatis judicium unice et omnino spectare debeant ex sacrorum
Canonum praescripto. Non levi autem jucunditate affecti fuimus, propterea-
quod idem dilectissimus in Christo Filius Noster haud omisit Nobis polliceri,
et profiteri, se omnem Suam opem, et operam esse collaturum ad sanctissimam
nostram religionem tutandam, ad divinum cultum tuendum, et ad publicam
morum honestatem fovendam, ac valido suo auxilio praesto futurum, quo Sa·-
erorum Antistites episcopalem eorum auctoritatem libere exerceant. Quocirca
confidimus, ut, Deo bene juvante, earum, quas indulsimus, rerum usus in
Ecclesiae utilitatem cedat, iis insuper difficultatibus penitus amotis, quae
hucusque ejusdem Ecclesiae libertati obstiterunt.

