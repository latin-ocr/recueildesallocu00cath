436 ALLOCL'TION DE PIE IX.

et summopere reclamamus eo prorsus modo, quo contra similes ausus et
violationes alias protestati sumus.

Haec autem moderna civilitas dum cuique acatholico cultui favet , ipsosque
infideles a publicis muneribus obeundis minime prohibet , et catholicas
scholas illorum filiis recludit, irascitur adversus Religiosas Familias, adversus
Instituta catholicis scholis moderandis fundata, adversus quamplurimos cujus-
que gradus ecclesiasticos Viros amplissima etiam dignitate insignitos, quo-
rum non pauci vitam in exilii incerto aut in vinculis misere agunt, et adversus
etiam spectatos laicos viros, qul Nobis et huic Sancta* Sodi addicti reli-
gionis justitiaque causam alacriter defendunt. Hmc civilitas dum acatholicis
institutis ac personis subsidia largitur, catholicam Ecclesiam justissimis suis
possessionibus spoliat, et omnia adhibet consilia ac studia ad salutarem ipsius
Ecclesiae efficaciam imminuendam. Insuper dum omnem tribuit libertatem
quibusque verbis et scriptis, quae Ecclesiam omnesque ipsi ex eorde devotos
aversantur, ac dum licentIam animat, alit et fovet, eodem tempore se omnino
cautam moderatamque exhibet in reprehendenda violenta et immiti interdum
agendi ratione contra eos adhibita, qui optima vulgant scripta, et omnem
in puniendo exercet severitatem, si ab his moderationis fines vel leviter prze—
teriri arbitretur.

Hujusmodi igitur civilitati possetne unquam Romanus Pontifex amicam
protendere dexteram, ct cum ea foedus concordiamque ex animo inire? Vera
rebus vocabula restituantur, et haec Sancta Sedes sibi semper constabit.
Siquidem ipsa verae civilitatis continenter fuit patrona et altrix3 atque histo-
ria¹ monumenta eloquentissime testantur ac probant, omnibus aetatibus ab
cadem Sancta Sede in disjunctissimas quasque et barbaras terrarum orbis
regiones veram rectamque fuisse invectam morum humanitatem, discipli-
nam, saPZentiam. At cum civilitatis nomine velit intelligi systema apposite
comparatum ad debilitandam ac sortasse ctiam delendam Christi Ecclesiam,
nunquam certe quidem lucc Sancta Sedes et Romanus Pontifex poterunt cum
hujusmodi civilitate convenire. « Quae enim, » uti sapientissime clamat Apos-
tolus, « participatio justitia* cum iniquitate, aut quae societas luci ad tenebras?
« Quae autem conventio Christi ad Belial ¹? »

Qua igitur probitate perturbatores, et seditionis patroni suam vocem attol-
lunt ad exaggerandos conatus frustra ab ipsis adhibitos, ut se cum Romano
Pontifice componant? Hic enim , qui suam omnem vim haurit ex aeternae jus-
titiae principiis, quonam pacto posset illa unquam deserere, ut sanctissima
debilitetur fides, atque ideo Italia in discrimen adducatur amittendi maxi-
mum suum splendorem et gloriam, qua undeviginti ab hinc saeculis refulget
ob centrum et sedem, qua praestat‚ catholicae veritatis? Neque objici potest,
hanc Apostolicam sedem in rebus civilis principatus clausas habuisse aures
illorum postulationibus, qui liberiorem administrationem exoptare significa-
runt. Ut vetera omittamus exempla, de hac nostra infelici aetate loquemur.
Ubi enim Italia a legitimis suis Principibus liberiores institutiones obtinuit,

1. Epist. II. ad Corinth. c. VI, 14, 15.

