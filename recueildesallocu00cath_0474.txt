462 ALLOCUTION DE PIE IX. x

Vos autem, Venerabiles Fratres, qui estis sal terrae, et Dominici gregis
custodeS, ac pastores, etiam atque etiam excitamus et obtestamur, ut pro
eximia vestra religione et episcopali zelo pergatis, veluti adhuc cum summa
vestri Ordinis laude fecistis, omni cura, sedulitate et studio fideles vobis
traditos ab hisce venenatis pascuis arcere, et qua voce, qua opportunis scriptis
tot perversarum opinionum monstra refellere et profligare. Optime enim scitis
de summa re agi, cum agatur de sanctissimae fidei nostrce, ac de catholicae
Ecclesiae, ejusque doctrinae causa, de populorum salute, et humanae societatis
bono ac tranquillitate. Itaque, quantum in vobis est, ne desinatis unquam
a fidelibus avertere tam dirae pestis contagia, id est ab eorum oculis mani-
busque perniciosos libros et ephemerides eripere, ipsosque fideles sanctis-
simis augustae nostrae religionis praeceptionibus assidue imbuere et erudire,
ac monere et exhortari, ut ab hisce iniquitatis magistris tanquam a facie
colubri effugiant. Pergite vestras omnes curas cogitationesque in id potissi-
mum conferre, ut Clerus sancte scienterque instituatur, omnibusque virtu-
tibus fulgeat, ut utriusque sexus juventus ad morum honestatem, pietatem,
omnemque virtutem sedulo formetur, ut salutaris sit studiorum ratio. Ac dili-
gentissime advigilate et prospicite, ne in humaniores litteras, severioresque
disciplinas tradendas aliquid unquam irrepat quod fidei, religioni, bonisque
moribus adversetur. Viriliter agite, Venerabiles Fratres, et ne animo unquam
concidatis in hac tanta temporum perturbatione et iniquitate, sed divino
auxilio omnino freti, ac sumentes in omnibus scutum inexpugnabile aequitatis
et fidei, atque assumentes gladium spiritus, quod est verbum Dei, ne inter-
mittatis omnium catholicae Ecclesiae, et huius Apostolicae Sedis hostium cona-
tibus obsistere eorumque tela retundere et impetus frangere.

Interim vero dies noctesque, sublatis ad coelum oculis, non desistamus,
Venerabiles Fratres, clementissimum misericordiarum Patrem, et Deum totius
consolationis, qui de tenebris facit lucem splendescere, quique potens est de
lapidibus suscitare filios Abrahae, iu humilitate cordis nostri ferventissimis
precibus indesinenter orare et obsecrare, ut per merita Unigeniti Filii sui
Domini Nostri Jesu Christi velit christianae et civili reipublicae auxiliariam
porrigere dexteram, omnesque disperdere errores et impietates, ac divinae
suat gratiae lumine omnium errantium mentes illustrare, illosque ad se con-
vertere et revocare, quo Ecclesia sua sancta optatissimam assequatur pacem,
et ubique terrarum majora in dies incrementa suscipiat, ac prospere vigeat et
efflorescat. Ut autem quae petimus et quaerimus facilius consequi possimus,
ne cessemus adhibere primum deprecatricem apud Deum Immaculatam san-
ctissimamque Deiparam Virginem Mariam, quae misericordissima, et amantis-
sima nostrum omnium mater cunctas semper interemit haereses, et cujus
nullum apud Deum prcesentius patrocinium. Petamus quoque suffragia tum
sancti ejusdem Virginis Sponsi Joseplfi, tum sanctorum Apostolorum Petri

et Pauli, omniumque coelitum, et illorum praesertim, quos nuper Sanctorum
fastis adscriptos colimus et veneramur.

Antequam vero dicendi finem faciamus Nobis temperare non possumus,
quin iterum testemur et confirmemus, summa Nos uti consolatione, dum
jucundissimo vestrum omnium conspectu fruimur, Venerabiles Fratres, qui

