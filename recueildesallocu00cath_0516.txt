5012· LETTRE APOSTOLIQUE DE PIE IX.

exsequi regulas ab Ecclesia semper servatas, et obedire omnibus decretis,
quae circa doctrinam a Suprema Nostra Pontificia auctoritate eduntur.

Haec autem omnia tibi communicamus, ac summopere optamus, ut ea iis
omnibus significes viris, qui in memorato Conventu fuere, dum, si opportu-
num esse censuerimus, haud omittemus alia tibi, ct Venerabilibus Fratribus
Germaniae Sacrorum Antistitibus hac super re significare, postquam tuam, et
eorumdem Antistitum sententiam intellexerimus de hujusmodi Conventuum
opportunitate. Demum pastoralem tuam sollicitudinem, ac vigilantiam iterum
vehementer excitamus, ut una cum aliis venerabilibus Fratribus Sacrorum in
Germania Antistitibus, curas omnes, cogitationesque in tuendam et propagan-⁴
dam sanam doctrinam assidue conseras. Neque omittas omnibus inculcare, ut
profanas omnes novitates diligenter devitent, neque ab illis se decipi unquam
patiantur, qui falsam scientia-3 libertatem, ejusque non solum verum profec- ’
tum, sed etiam errores tamquam progressus impudenter jactant. Atque pari
studio et contentione ne desinas omnes hortari, ut maxima cura, et industria
in veram christianam et catholicam sapientiam incumbant, atque, uti par est,
in summo pretio habeant veros solidosque scientiae progressus, qui, sanctis(
sima ac divina fide duce, et magistra, in catholicis scholis habiti fuerunt,
utque theologicas praesertim disciplinas excolant secundum principia, et
constantes doctrinas, quibus unanimiter innixi sapientissimi Doctores immor-
talem sibi nominis laudem, et maximam Ecclesiae et scientiae utilitatem, ac
splendorem pepererunt. Hoc sane modo catholici viri in scientiis excolendis
poterunt, Deo auxiliante, magis in dies quantum homini sas est, noscere, evol-
vere, et explanare veritatum thesaurum, quas in‘ natnrae et gratiae operibus
Deus posuit, ut homo postquam illas rationis et fidei lumine noverit, suam-
que vitam ad eas sedulo conformaverit, possit in mternae gloriae claritate

summam veritatem, Deum scilicet, sine ullo velamine intueri, eoque felicis-
sime in aeternum perfrui et gaudere.

Hanc autem occasionem libentissimo animo amplectimur, ut denuo teste-
mur et confirmemus praecipuam Nostram in te caritatem. Cujus quoque pignus
esse volumus Apostolicam Benedictionem quam effuso cordis affectu tibi
ipsi, Venerabilis Frater, et gregi tuae curae commisso peramanter impertimus.

Datum Romae apud Sanctum Petrum die 21 decembris anno 1863, Pontifi-
catus Nostri anno decimo octavo.

PIUS PP. IX.

