244 LE'ITRE ENCYCLIQUE DE PIE lx.

ac ductu Sanctae hujus Sedis promptiora illis remedia comparare valeatis,
atque ita una Nobiscum concordissimis animis totoque pastoralis studii robore
curas laboresque vestros, Deo adjuvante, in id conferatis, ut omnes hostium
Ecclesiae impetus, artes, insidiae, molimina irrita fiant.

Ea vero ut in irritum cadant, satagendum omnino est, ne populus de chri-
stiana doctrina ac de lege Domini parum instructus, et diuturna in multis
grassantium vitiorum licentia hebetatus, paratas sibi insidias, et propositorum
errorum pravitatem agnoscere vix possit. A vestra igitur pastorali sollicitudine
vehementer exposcimus, Venerabiles Fratres, ut nunquam intermittatis omnem
adhibere operam, quo crediti vobis fideles sanctissima religionis nostrae do-
gmata, ac praecepta, pro cujusque captu diligenter edoceantur simulque
moneantur, et excitentur omnimodis ad vitam moresque suos ad illorum nor-
mam componendos. Inflammate in eum finem ecclesiasticorum hominum
zelum, illorum praesertim, quibus animarum cura demandata est, ut serio
meditantes ministerium, quod acceperunt in Domino, et habentes ob oculos
Tridentini Concilii praescripta ¹ majori usque alacritate, prout temporum ratio
- postulat, in christianae plebis instructionem incumbant, et sacra eloquia, ac
salutis monita in omnium cordibus inserere studeant , annunciando ipsis cum
brevitate et facilitate sermonis vitia quae eos declinare , et virtutes, quas se-
ctari oporteat, ut poenam aeternam evadere, et coelestem gloriam consequi
valeant.

Speciatim vero procurandum est, ut fideles ipsi impressum in animis ha-
beant, alteque defixum dogma illud sanctissimae nostrae religionis, quod est
de necessitate catholicae fidei ad obtinendam salutem ². Hune in finem summo-
pere conducet, ut in publicis orationibus fideles laici una cum clero agant
identidem peculiares Deo gratias pro inaestimabili catholicae religionis bene-
ficio, quo ipsos omnes clementissime donavit, atque ab eodem misericordia-
rum Patre suppliciter petant, ut ejusdem religionis professionem in regionibus
nostris tueri, et inviolatam conservare dignetur.

Interea vobis certe peculiaris erit cura, ut fideles omnes tempestive a fra-
ternitatibus vestris suscipiant sacramentum Confirmationis, per quod summo
Dei beneficio specialis gratiae robur confertur ad fidem Catholicam in gravio-
ribus etiam periculis constanter profitendam. Nec porro ignoratis, eumdem
in finem prodesse, ut ipsi a peccatorum sordibus, per sinceram illorum dete-
stationem, et sacramentum Poenitentiae expiati, saepius devote percipiant san-
ctissimum Eucharistiae sacramentum, in quo spiritualem esse constat anima-
rum cibum, et antidotum, quo liberemur a culpis quotidianis, et a peccatis
mortalibus praeservemur, atque adeo symbolum unius illius corporis, cujus
Christus caput existit, cuique nos, tanquam membra, arctissima fidei, spei, et
charitatis connexione adstrictos esse voluit, ut idipsum omnes diceremus, nec
essent in nobis schismata ⁸ .

1. Sess. v, cap. 2. sess. xxw, cap. 4 et 7 de Ref.

2. Hoc dogma a Christo acceptum, et inculcatum a Patribus atque a conciliis, hahetur
etiam in formulis Prosessiouis Fidei, tum in ea scilicet quae apud Latinos, tum in ea qnae
apud Graecos, tum in alia quae apud ceteros Orientales catholicos in usu est.

3. Ex Trid. Sess. xm. Dec. de SS. Euchar. Sacramento, cap. 2.

