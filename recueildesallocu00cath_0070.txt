558 BREF DE PIE VI.

superbiam, universalem Episcopum appellabat, rogavitque ne assensum prae-
beret praefatae Joannis elationi : u Si hac in causa nequaquam me pietas vestra
« despiciat, quia et si peccata Gregorii (nime Pii) tanta sunt, ut pati talia de-
u beat, Petri tamen apostoli peccata nulla sunt, ne vestris temporibus pati
« ista mereatur. Unde iterum atque iterum per omnipotentem Dominum
« rogo, ut sicut parentes priores vestri principes S. Petri apostoli gratiam
« quaesierunt : ita vos quoque et hanc vobis quaerere et conservare curetis, et
propter peccata nostra, qui ei indigne servimus, ejus apud vos honor nulla-
« tenus minuatur. qui et modo vobis adjutor esse in omnibus, et postmodum
« vestra valeat peccata dimittere. »

Quod divus Gregorius ab auctoritate Constantinae postulavit ad decus ponti-
ficiae dignitatis,Nos a vobis similiter exquirimus, ne in isto vastissimo regno
Primatus honor et jura aboleantur, respicianturque merita Petri, cujus Nos
haeredes sumus, etsi indigni, quique debet in persona humilitatis nostrae ho-
norari. Quod si aliena*r potestatis vi impediti exequi non valebitis, per religio-
nem, et constantiam vestram complere debetis, fortiter vos ab injuncto jure-
jurando abstinentes : quippe minus detrahebat Gregorio usurpata a Joanne
denominatio, quam nostro deroget juri nationale decretum. Quomodo enim
retentam, conservatumque dici poterit cum visibili Ecclesiae capite communio-
nem, eidem tantummodo electionem nunciando, eodemque tempore ipsius
primatus autoritatem etiam per sacramenti religionem abnuendo? Et tamen
debetur ipsi tanquam capiti a suis membris solemnis canonicae obedientiae
promissio, ad retinendam in Ecclesia unitatem, atque ad evitanda mystici ejus
corporis a Christo Domino constituti schismata. Qua in re, quod ad Ecclesias
Galliarum pertinet, videre est apud Marten. De antiq. Eecl. Rit. ¹, qualis ibi-
dem jurandi formula viguerit, in qua constat jain ab antiquis temporibus gal-
licanos Episcopos in sua ordinatione ad fidei professionem addidisse expressam
sure, erga Romanum Pontificem, obedientiae clausulam.

Atque hic uon ignoramus profecto, neque dissimulandum ducimus, quid
constitutionis nationalis patroni contra haec proferunt ex epistola S. Hormisdae
ad Epiphanium Patriarcham Constantinopolitanum, seu potius quantopere illa
ipsa abutantur, quoniam ex eadem constat in more fuisse, ut ab Episcopis
electis legati cum litteris, et fidei professione mitterentur ad Romanum Ponti-
ficem, a quo postulabant admitti in conjunctionem, et in communicationem
cumApostolica Sede, et hunc in modum suae electionis approbationem obtine-
rent. Quod cum praestare omisisset Epiphanius, ad ipsum Hormisdas scribens:
ι( Mirati, inquit, admodum sumus morem pristinum fuisse neglectum, quia
« reparata Ecclesiarum, Deo annuente, concordia, plenum fraternitatis, ac
« pacis id flagitabat officium, praesertim quod illud sibi non arrogantia perso-
« nalis, sed regularum observantia vindicabat. Decuerat siquidem, Frater ca-
« rissime, te legatos ad Apostolicam Sedcm, inter ipsa tui pontificatus initia,
« destinasse, ut quem tibi debeamus affectum bene cognosceres, et vetustae
« consuetudinis formam rite compleres ². »

Ι 1. Tom. 11, lib. 1⁷.⁰³P.· ιι, art. 11, ord. 10, et apud Sirmond. in appendic. ad tom. Π Con-
cilior. Galliae, de antiquis Episcop. promotion. formul. 13, pag. 656.

2. Epist. 71, in collect. Concil. Labbe, t. I, p. 665.

