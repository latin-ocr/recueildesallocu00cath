5⁶24 DriccARATION Das rivfiQUES.

paratum esse animam potius ponere quam hanc Dei, Ecclesiae, ac justitiae. causam ullo
modo deserere ², υ Quibus praeclaris ,verbis nos acclamantes ac plaudentes responde-
mus, nos Tecum et ad carcerem et ad mortem ire paratos esse3 Teque humiliter ro-
gamus, ut in hac constantia, ac firmissimo proposito maneas immobilis, angelis et
hominibus invicti animi et summae virtutis spectaculum factus. ld etiam a Te postulat
Christi Ecclesia pro cujus feliciori regimine Romanis Pontificibus civilis principatus
providentissime fuit attributus, quaeque adeo sensit ejusdem tutelam ad ipsam perti-
nere, ut, Sede olim Apostolica vacante, gravissimis in angustiis, temporales Romanae
Ecclesiae possessiones omnes Constantiensis Concilii Patres, uti ex publicis patet docu-
mentis, in unum administrarent; id postulant Christi fideles per omnes terrarum orbis
regiones dispersi, qui libere ad Te venire, libereque conscientia? suae consulere gestiunt ς
id denique ipsa civilis deposcit societas, quae ex Tui regiminis subversione sua ipsa
nutare sentit fundamenta.

Sed quid plura! Tu tandem aliquando scelestos homines et bonorum ecclesiastico-
rum direptores justo judicio damnans omnia quae patraverant « irrita et nulla 1>
proclamasti13 actus omnes ab iis intentatos «illegitimos omnino et sacrilegos» esse
decrevisti ²3 ipsosque talium facinorum reos poenis et censuris ecclesiasticis obnoxios
jure ac merito declarasti ³.

Hos tam graves Tui oris sermones, tamve praeclara gesta nostrum est reverenter
excipere, iisque plenum assensum renovare. Sicuti enim corpus capiti, cui jungitur
membrorum compagine unaque vita, in omnibus condolet, ita nos Tecum consentire
necesse est. Tibi in omni Tua hac acerbissima afflictione, sic conjungimur, ut quae
Tibi pati contingat, eadem et nos, amoris consensu, patiamur. Deum interea supplices
invocamus, ut tam iniquae rerum perturbationi finem'ponat, Ecclesiamque Filii sui
sponsam, tam misere expoliatam ac oppressam pristino decori ac libertati restituat.

Sed mirum nobis non est tam acriter, et infense Sedis Apostolicae jura impeti et
impugnari. Jam enim a pluribus annis, eo devenit nonnullorum hominum insania, ut
non amplius singulas Ecclesiae doctrinas rejicere, vel in dubium revocare conentnr3
sed totam penitus veritatem christianam, christianamque rempublicam funditus evertere
sibi proponant.' Hinc impiissima tentamina vanae scientiae, falsaeque eruditionis contra
Sacrarum Litterarum doctrinas, ipsarumque inspirationem3 hinc malesana sollicitudo
juventutem Ecclesiae matris tutelae subtractam quibusvis saeculi erroribus, vel seclusa
saepius omni religiosa institutione, imbuendiz hinc novae eaeque perniciosissimae de
sociali, politico aeque ac religioso rerum ordine theoriae, quae impune quaquaversus
sparguntur3 hinc multis familiare, in his praesertim oris, Ecclesiae auctoritatem sper-
nere, jura sibi vindicare, praecepta proculcare, ministros vilipendere, cultum deridere,
ipsos de religione errores, imo ecclesiasticos quoque viros in perditionis viam misere
abeuntes laudare ac in honore habere. Venerabiles Antistites ac Dei Sacerdotes
exauctorantur, exulare coguntur, autin carceres detruduntur3 quinimo ante tribunalia
civilia, pro constantia in sacro ministerio obeundo, contumeliose pertrahuntur. Gemunt
Christi Sponsae suis expulsae tectis, inedia fere consumptae, vel cito consumendae3 viri
religiosi ad seculum inviti remeare coguntur; sacro Ecclesiae patrimonio violentae
manus injiciuntur3 pessimorum librorum, ephemeridum, et imaginum colluvie, fidei,
moribus, veritati, ipsi verecundiae continuum asperrimumque bellum infertur.

1. Epist. Encycl„ xvc jan. 1860, p. 7, 8. - 2. Allocutio‚ xxw sept. 1859, p. 7.
3. Allocutio, xx jun. 1859, p. 8. — 4. Litterae Apostolicae, xxv1 martii 1860.

