IV OCTOBRIS MDCCCXLVII.

S. S. DOMINI NOSTRI PII IX
ALLOCUTIO

IN CONSISTORIO SECRETO 4 OCTOBRIS 1847 HABITA.

Venerabiles Fratres,

Quisque vestrum, Venerabiles Fratres, optime noscit quibus quantisque di-
vinae nostrae religionis documentis, monumentisque Hierosolyma urbs, et uni-
versa Palaestinae regio mirandum in modum undique refulgeant, « ubi et visui,
« et tactui se tota ingerunt humanae sacramenta salutis ¹. » Siquidem ibi Uni-
genitus Dei Filius Christus J esus Dominus Noster propter nimiam, qua nos di-
lexit, caritatem obumbrata Divinitatis suae majestate, servilem formam indutus,
et in similitudinem hominum factus ex intacta Davidica Virgine nasci, vitam-
que suam agere, ac magna miracula operari est dignatus , tribuens peccatori-
bus misericordiam, aegris salutem, errantibus veritatem, caecis lucem, mortuis
vitam. Ibi ad universum humanum genus a peccati jugo, et daemonis captivi-
tate vindicandum saevissimam passionem, acerbissimamque Crucis mortem sus-
tinuit confusione contempta, ac post triduum « devictae mortis spoliis onustus², »
divina sua potentia resurrexit, ibi quadraginta dierum spatio saepius appa-
rens discipulis suis, ac loquens de regno Dei, postquam illos in fide et caritate
roboravit, eisque praecepit, ut euntes in mundum universum praedicarent
Evangelium omni creaturae, ac docerent servare omnia quoecumque ipsis man-
daverat, magnis revelatis mysteriis, magnisque confirmatis sacramentis , in
conspectu sanctae multitudinis triumphans, et captivam ducens captivitatem
super omnes coelos ad dexteram Dei Patris consessurus adscendit. Ibiad Apos-
tolos suos illuminandos , corroborandos, atque ad renovandam terrae fa-
ciem, veteresque tenebras abigendas misso sancto Paraclito Spiritu, voluit,
ut Apostoli ab Hierosolyma ipsa urbe evangelicae praedicationis opus ordj-
rentur, antequam in omnem dispergerentur orbem. Quae cum ita sint, merito
atque optimo jure christiani populi sancta illius regionis loca omni pietatis,
religionis et venerationis affectu semper sunt prosecuti. Postquam vero tris-
tissimis rerum ac temporum vicibus regiones illae e christianorum Imperatorum
dominatione abreptae fuere, Romani Pontifices Decessores Nostri, et ca-
tholicl principes vehementer optantes gravissimis fidelium necessitatibus occur-
rere, eosque ab injustissima et crudelissima, qua premebantur, servitute vindi-
care, variis temporibus nihil intentatum reliquerunt, nt loca ipsa ab infidelium
eriperent potestate. Hinc Hierosolymitana Ecclesia, cui ab Innocentio III Prae-

S. Leonis Epist. ad Juvenal, Espisc. Hierosolyinit.
S.

l.
2. Anselm. serm. 52 sle Pasclzut,

