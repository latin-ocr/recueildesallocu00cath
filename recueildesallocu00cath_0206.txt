194 LETTRE ENCYCLIQUE DE PIE IX.

Quae omnia ut prospere, feliciterque ex sententia succedant, adeamus cum
fiducia, venerabiles Fratres, ad thronum gratiae, atque unanimes in humilitate
cordis nostri Patrem misericordiarum, et Deum totius consolationis enixis pre-
cibus sine intermissione obsecremus, ut per merita Unigeniti Filii sui infirmi-
tatem nostram omnium coelestium charismatum copia cumulare dignetur, atque
omnipotenti sua virtute expugnet impugnantes nos, et ubique augeat fidem,
pietatem, devotionem, pacem, quo Ecclesia sua sancta, omnibus adversitati-
bus et erroribus penitus sublatis, optatissima tranquillitate fruatur, ac fiat unum
ovile, et unus pastor. Ut autem clementissimus Dominus facilius inclinet au-
rem suam in preces nostras, et nostris annuat votis, deprecatricem apud Ipsum
semper adhibeamus sanctissimam Dei Genitricem Immaculatam Virginem Ma-
riam, quae nostrum omnium dulcissima mater, mediatrix, advocata, et spes fi-
dISSima ac maxima fiducia est, cujus patrocinio nihil apud Deum validius, nihil
praesentius. Invocemus quoque Apostolorum Principem, cui Christus ipse tra-
didit claves regni coelorum, quemque Ecclesiae suae petram constituit,.adversus
quam portae inseri praevalere numquam poterunt, et coapostolum ejus Paulum,
atque omnes Sanctos coelites, qui jam coronati possident palmam, ut deside-
ratam divina) propitiationis abundantiam universo christiano populo impe-
trent.

Denique coelestium omniurn munerum auspicem, et potissima² N ostrae in vos .
caritatis testem, accipite Apostolicam Benedictionem‚ quam ex intimo corde
depromptam vobss ipsis, Venerabiles Fratres , et omnihus Clericis, Laicisque
Fidelibus curae vestrae concreditis amantissime impertimur.

Datum Romae apud Sanctam Mariam Majorem, die ix Novembris anno
MDCCCXLVI, Pontificatus Nostri anno primO.

