272 ALLOCUTION DE PIE IX.

Jam vero, Venerabiles Fratres, vobiscum communicamus summam certe
consolationem, qua inter tantas angustias affecti fuimus, ubi cognovimus
'Decreta a Carissimoin Christo Filio Nostro Francisco Iosepho,Austriae Impe-
ratore, Hungaria» Rege Apostolico, et Bohemia› Rege illustri edita, quibus pro
egregia sua religione Nostris, et Venerabilium Fratrum amplissimi sui Imperii
Antistitum votis et postulationibus obsequutus, maxima cum sui nominis gloria,
et ingenti bonorum omnium exsultatione optatissimam catholica* Ecclesiae
libertatem alacri et libentissimo animo cum suis Administris in Imperio suo
adserere est orsus. Quocirca eidem clarissimo Imperatori et Regi de tam
insigni rc, catholico Principe plane digna, meritas tribuimus laudes, 30 vehe-
menter in Domino gratulamur. Atque bona profecto spe nitimur, fore ut ipse
religiosissimus Princeps pro suo erga Ecclesiam studio prseclarum ejusmodi
opus prosequi, perficere, ac suisin rem catholicam meritis cumulum afferre velit.

Verum dum hac utebamur consolatione acerbissimus sane accessit dolor,
quo vehementer angimur et premimur, videntes quomodo sanctissimae nostrae
Religionis res in alio catholico Regno nunc affligantur, et sacra Ecclesiae atque
hujus S. Sedis conculcentur jura. Probe intelligitis, Venerabiles Fratres, Nos
hic loqui de Subalpino Regno, ubi, quemadmodum omnes ex privatis nuntiis,
publicisque Litteris jam cognoscunt, lex Ecclesiae juribus ac solemnibus cum
hac Apostolica Sede initis conventionibus adversa fuit promulgata, et hisce
diebus summo animi Nostri moerore pra‘clarissimus Taurinensium Antistes
Venerabilis Frater Aloisius Fransoni militari manu ab episcopalibus suis sedi-
bus avulsus, et cum magno Taurinensis urbis ac totius illius Regni bonorum
luctu in arcem est deductus. Nos itaque, prout rerum gravitas, atque officii
Nostri ratio in tuendis Ecclesiae juribus postulabat, nulla interjecta mora per
Nostrum Cardinalem a publicis negotiis primum de commemorata lege, post—
modum vero de injuria et vi egregio Antistiti illata statim apud illum Guber-
nium reclamavimus. Atque interea dum inhaerentem cordi Nostro amaritudinem
ea spe solamur, fore ut ejusmodi reclamationes optatum assequantur exitum,
Nos haud omittemus alia Allocutione de ecclesiasticis illius Regni negotiis
agere, Vosque certiores facere, cum id opportunum esse censuerimus.

Post haec abstinere non possumus quin pro paterna Nostra sollicitudine erga
illustrem Belgarum gentem, quax catholicae Religionis studio semper enituit,
Nostrum exprimamus dolorem, cum inibi rei catholicae pericula impendere pro-
spiciamus. Sed futurum confidimus ut Serenissimus ille Rex, et omnes qui in
Regno summam rerum procurationem gerunt, pro eorum sapientia animad-
vertentes quantopere catholica Ecclesia ejusque doctrina ad temporalem quoque
populorum tranquillitatem prosperitatemque conducat, salutarem ejusdem
Ecclesia· vim sartam tectam haberi velint, ac sacros ipsius Ecclesiae Antistites
et Ministros eorumque optimam operam tegere ac tueri studeant.

Cum autem Apostolica illa caritas, qua omnes populos et nationes in Christo
complectimur ita Nos urgeat, ut nihil prorsus aliud tam vehementer optemus,
quam ut omncs occurrant inunitatem fidei et agnitionis Filii Dei, verba Nostra
ad illos omnes qui a Nobis dissident toto cordis affectu convertimus, eosque
obtestamur in Domino, ut depulsa errorum caligine veritatis lucem aspiciant,

