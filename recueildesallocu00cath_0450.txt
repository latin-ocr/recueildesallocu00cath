438 ALLOCUTION DE PIE IX.

Nos paternum animum gerentes filiorum partem Pontifieiae Nostrae ditionis
in civilem administrationem cooptavimus, et opportunas dedimus conces-
siones, propriis tamen prudentia* modis ordinatas, ne munus paterno animo
concessum per malorum hominum operam veneno inficeretur. At vero quid
inde sactum est? Effrena licentia innocua Nostra largitate potita est, et Aulae,
quo publici Ministri ac Deputati convenerant, limina sanguine respersa, et
impia manus in eum sacrilege conversa qui beneficium concesserat. Quod si
recentissimis hisce temporibus consilia circa civilem procurationem Nobis
data fuerunt, haud ignoratiS, Venerabiles Fratres, illa a Nobis admissa fuisse,
eo tamen excepto ac rejecto, quod non ad civilem administrationem respi-
ciebat, sed eo spectabat, ut spoliationis parti jam patratae assentiremur.
Nihil vero est cur de consiliis bene acceptis, deque Nostris sinceris ad illa
exsequenda promissis loquamur, curn usurpationum moderatores alta voce
profiterentur, se non quidem reformationes, sed absolutam rebellionem
omnemque a legitimo Principe sejunctionem omnino velle. Atque ipsi erant
gravissimi facinoris auctores et antesignani, qui suis clamoribus omnia re-
plebant, non vero populus, ut de illis merito dici possit quod Venerabilis
Beda de Pharisaeis et Scribis Christi inimicis aiebat¹ : « Non haec aliqui de
« turba, sed Pharisaei calumniabantur et Scribae, sicut Evangelistae testantur.»

Sed Romani Pontificatus oppugnatio non solum eo spectat , ut haec Sancta
Sedes et Romanus Pontifex legitimo suo civili principatu omnino privetur,
sed eo etiam tendit, ut infirmetur, et, si fieri unquam posset, plane tollatur
salutaris catholicae religionis virtus3 ac propterea impetit Dei ipsius opus,
redemptionis fructum, et sanctissimam illam fidem, quae pretiosissima est
haereditas in nos derivata ex ineffabili sacrificio, quod in Golgotha consum-
matum est. Atque ita se rem habere satis superque demonstrant tum com-
memorata jam facta, tum ea quae in dies evenire videmus. Quot enim in
ltalia Diceceses ob illata impedimenta suis Episcopis orbatae, plaudentibus
modernae civilitatis patronis, qui tot christianos populos sine pastoribus dere-
linquunt, et illorum bonis potiuntur, ut ea in pravos etiam usus convertant!
Quot sacrorum Antistites in exilio versantur! Quot (cum incredibili animi
Nostri dolore dicimus) apostatae, qui non Dei scd Satanae nomine loquentes,
ac impunitate ipsis a fatali regiminis systemate concessa fidentes, et con-
scientias exagitant, et infirmos ad praevaricandum impellunt, et misere lapsos
in turpissimis quibusque doctrinis obfirmant, et Christi vestem lacerare con-
tendunt, cuin minime reformident Nationales, uti dicunt, Ecclesias, aliasque
id genus impietates proponere ac suadere! Postquam vero ita religioni insul-
taverint, quam per hypocrisim invitant ut cum hodierna civilitate conveniat,
non dubitant pari cum hypocrisi Nos excitare ut cum Italia reconciliemur.
Scilicet, cum omni fere civili Nostro principatu spoliati gravissima Pontificls
et Principis onera sustineamus piis Catholicae Ecclesiae filiorum largitionibus
quotidie amantissime ad Nos missis, cumque gratis invidiae et odii signufn
facti simus eorum ipsorum opera, qui conciliationem a Nobis postulant3 ld

1. Lib. I, c. XLVIII, in c. Χι, Lucae.

