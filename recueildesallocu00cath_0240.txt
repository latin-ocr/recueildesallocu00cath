228 ALLOCUTION DE PIE IX.

minio tuendo egregiam suam semper operam navaverit, verum etiam quod
nunc ea profecto spes affulgeat fore, ut ab illo Imperio justa ardentissima No-
stra desideria, justissimasque Nostras postulationes notissima quaedam elimi-
nentur principia ab Apostolica Sede perpetuo improbata, ac propterea inibi
Ecclesia in suam restituatur libertatem cum maximo illorum fidelium bono,
atque utilitate. Quod quidem dum non mediocri animi Nostri consolatione
significamus, plane non dubitamus, quin id vobis non leve afferat gaudium.
Idem auxilium a Gallica natione expostulavimus, quam singulari paterni
animi Nostri benevolentia, et affectu prosequimur, cum illius nationis Clerus,
populusque fidelis omnibus quibusque filialis devotionis et observantiae signi-
ficationibus Nostras calamitates, et angustias lenire, ac solari studuerit.

Hispaniae quoque opem invocavimus, quae de Nostris angustiis vehementer
anxia, atque sollicita, alias catholicas nationes primum excitavit, ut filiali quo-
dam foedere inter se inito, communem fidelium Patrem ac Supremum Ecclesiae
Pastorem iu propriam Sedem reducere contenderent.

Hanc denique opem ab utriusque Sicilire regno efflagitavimus, in quo hos-
pitamur apud illius Regem, qui in veram solidamque suorum populorum feli-
citatem promovendam totis viribus incumbens tanta religione, ac pietate re-
fulget, ut suis ipsis populis exemplo esse possit. Etsi vero nullis verbis exprimere
possimus quanta cura, et studio idem Princeps eximiam suam filialem in Nos
devotionem omnium officiorum genere, et egregiis factis assidue testari, et
confirmare laetatur, tamen praeclara ejusdem Principis in nos merita nulla un-
quam delebit oblivio. Neque taciti ullo modo praeterire possumus pietatis,
amoris, et obsequii significationes, quibus ejusdem Regni Clerus, et populus
Nos prosequi numquam destitit, ex quo regnum ipsum attigimus.

Quamobrem in eam spem erigimur fore ut, Deo bene juvante, catholicae
illse gentes Ecclesiae, ejusque Summi Pontificis communis omnium fidelium
Patris causam prae oculis habentes ad civilem Apostolicae Sedis Principatum
vindicandum, ad pacem, et tranquillitatem subditis Nostris restituendam quam
primum accurrere properent, ac futurum confidimus, ut sanctissima* nostrae
Religionis, et civilis societatis hostes ab urbe Roma, totoque Ecclesiae statu
amoveantur. Atque id ubi contigerit, omni certe vigilantia, studio, contentione
a Nobis erit curandum, ut illi omnes errores, et gravissima propulsentur scan-
dala, quse cum bonis omnibus tam vehementer dolere debuimus. Atque in
primis vel maxime allaborandum, ut hominum mentes, ac voluntates impio-
rum fallaciis, insidiis, et fraudibus miserandum in modum deceptae collustren-
tur sempiternae veritatis lumine, quo homines ipsi funestissimos errorum, et
vitiorum fructus agnoscant, atque ad virtutis, justitiae, et religionis semitas am-
plectendas excitentur, et inflammentur. Optime enim noscitis, Venerabiles
Fratres, horrenda illa, et omnigena opinionum monstra quae ex abyssi puteo
ad exitium, et vastitatem emersa longe jam lateque cum maximo religionis,
civilisque societatis detrimento invaluere, ac debacchantur. Quas perversas,
pestiferasque doctrinas inimici homiues seu voce, seu scripti5â€š seu publicis
spectaculis in vulgus disseminare numquam intermittunt, ut effraenata cujusque
impietatis, cupiditatis, libidinis licentia magis in dies augeatur, et propagetur.
Hinc porro illae omnes calamitates, exitia, et luctus, quibus humanum genus,

