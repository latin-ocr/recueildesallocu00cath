198 ALLOCUTION DE PIE IX.

decessore Nostro, in Concilio Lateranensi quarto, Patriarchalis dignitas fuit
confirmata, summo semper in honore habita peculiarem Romanorum Pontifi-
cum curam et sollicitudinem sibi comparavit. Qui quidem Romani Pontifices
etiam postquam sacra eadem loca ab infidelibus iterum occupata fuere, 'immo
et cum vix ulla de illis recuperandis spes affulgeret, Latinos Patri-archas Hiero-
solymitanos renuntiare, et constituere haudquaquam intermiserunt, licet eos
a residendi obligatione solvere, quamdiu loca ipsa ab infidelibus detineren-
tur, ac spirituali illorum fidelium bono alia ratione pro viribus consulere de-
buerint.

Nos certe de illa Dominici gregis parte vel maxime solliciti, ac summa erga
ipsas regiones pietate affecti, vel ab ipso Nostri Pontificatus exordio nihil an—
tiquius habuimus, quam ut Latini ritus Patriarcha Hierosolymae iterum in
sua sede posset consistere. Cum autem, Deo benejuvante, difficultates omnes,
prout summopere optabamus, penitus sublatas esse conspexerimus, nihilque
nunc temporis obstet, quominus ipse Patriarcha Ecclesiae suae curampraesens
agere valeat, nullam moram interponendam duximus, ut hujusmodi res pro
majore Dei gloria atque illorum fidelium utilitate ad optatum exitum adduce-
retur. Quamobrem tanti momenti negotium juxta prudentem Nostrae Congre-
gationis de propaganda Fide sententiam absolvendum curavimus, atque Apos-
tolicas Litteras die decimo Kalendas proximi mensisAugusti hujus anni annulo
Piscatoris obsignatas dedimus, quibus totius rei rationem explicavimus. Et quo-
niam Venerabilis Frater Daulus Augustus F oscolo, qui Latino Hierosolymitano
1³asts²5ffchatu potiebatur, se illo abdicavit, et Nos ejusmodi abdicatione ac-
cepta atque approbata, ipsum Venerabilem Fratrem a vinculo, quo Hierosoly-
mitanae Ecclesiae obstringebatur, solvimus, iccirco ad novi Patriarchae electio-
nem procedere existimavimus. Itaque commemoratae Congregationis suffragio
in Latinum Patriarcham Hierosolymitanum eligere constituimus dilectum F i-
lium Presbyterum Josephum Valerga, qui singulari integritate, pietate, doc-
trina, prudentia, ac rerum gerendarum dexteritate spectatus, et huic Petri Ca-
thedrae ex animo addictus, ac Missionarii munere in Syria, Mesopotamia, et
Perside egregie perfunctus, gravia rei catholicae negotia sibi commissa sedulo
scienterque conficienda curavit. Quapropter in eam spem erigimur fore, ut
ipse praeclaris hisce dotibus praeditus, easdem coelesti ope fretus ad patriarchatus
locum deferat, atque ad catholicae praesertim religionis incrementum, et con-
crediti sibi populi utilitatem majore alacritate et studio exhibere, atque exer-
cere contendat. Haec sunt, Venerabiles Fratres, quae vobis communicanda
censuimus, dum pro certo habemus, vos una Nobiscum assiduas fervidasque
Deo Optimo Maximo preces cum gratiarum actione esse oblaturos, quo com-
munibus nostris votis clementissime annuens, divina sua gratia efficere velit,
ut in illis regionibus, ubi « quilibet christianus habitans ad Evangelii cognos-
« cendam virtutem, non solum paginarum eloquiiS, sed ipsorum locorum testi-
« moniis eruditur ¹ , » catholica fides majora in dies incrementa suscipiat, ac
prospere feliciterque vigeat et floreat.

1. S. Leonis Epist. ad Juvenal. Episc. Hierosol.

