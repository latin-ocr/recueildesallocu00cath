208 ALLOCUTION DE PIE IX.

tribulatione Nostra. Etenim inter tantas angustias non leve certe Nobis sola-
tium afferunt et prosperi sacrarum Missionum eventus, et strenui evangelico-
rum Ministrorum labores, qui apostolico zelo incensi, gravissima quaeque peÎ‡v
ricula atque discrimina invicte despicientes, in remotissimis regionibus populos
ab errorum tenebris, morumque feritate ad catholicae veritatis lumen, omnem-
que virtutis et humanitatis cultum traducere, ac pro Dei gloria et animarum
salute fortiter pugnare non desinunt, et pientissima ac plane eximia catholico-
rum populorum studia, qui Nostris desideriis mirifice obsecundantes non levia
afflictae pauperum Hibernorum genti subsidia praebere haud intermiserunt,
quique tum largitionibus ad Nos etiam missis, tum assiduis ad Deum precibus
omnem opem conferre non cessant, ut sanctissima Christi fides atque doctrina
longe lateque ubique gentium, ubique terrarum felici faustoque progressu ma-
gis magisque propagetur. Quae praeclara opera omni certe laudum praeconio
digna dum peculiari gratissimi animi Nostri testificatione prosequimur, a cle-
mentissimo bonorum omnium largitore Deo humiliter poscimus, utfidelibus

suis uberem pro illis retribuat in aeternitate mercedem.

Habetis, Venerabiles Fratres, quse vobis hodierno die significanda judica-
vimus. Cum autem hanc Nostram Allocutionem in publicum emittere censueri-
mus, hac occasione sermonem Nostrum ad alios quoque Venerabiles Fratres,
s universi catholici orbis Patriarclias, Archiepiscopos, Episcopos, toto cordis
affectu convertimus, eosque omnes et singulos obsecramus, atque hortamur
in Domino ut stabili inter se concordia et caritate conjuncti, atque arctissimo
fidei et observantiae vinculo Nobis et huic Petri Cathedrae obstricti, perFecti
sint in eodem sensu et in eadem sententia, atque humanis quibusque sepositis
rationibus, et solum Deum ob oculos habentes, Ejusque auxilium jugibus,
fervidisque precibus implorantes, nihil vigilantiae, nibil laboris umquam prae-
termittant, ut episcopali fortitudine, constantia, prudentia praelientur praelia
Domini, et majori usque alacritate dilectas oves eorum curae commissas ab
venenatis pascuis avertant, ad salutaria propellant, easque numquam patiantur
decipi doctrinis variis et peregrinis, sed strenue a rapacium luporum insidiis, et
impetu defendant, itemque errantes in omni bonitate, patientia, et doctriua
ad veritatis, et justitia*r semitam reducere contendant, ut et illi divina auxiliante
aratia occurrantin unitatem fidei, et agnitionem Filii Dei, atque ita fiant Nobis-

o
cum unum ovile et unus pastor.

