IX J UNII MDCCCLXII.

SS. DOMINI NOSTRI PII IX

ALLOGUTIO

[Ν CONSISTORIALI 9 JUNII 1862 HABITA, ADSTA'NTIBUS ETIAM PATRIARCHIS,
PRIMATIBL‘S, ARCHIEPISCOPIS, EPISCOPIS, SOLEMNIS SANCTORUM MARTYRIJM IN

JAPONIA ET MICHAELIS DE SANCTIS CANONIZATIONIS CAUSA ROMA CONGRE·
GATIS.

V enerabiles Fratres,

Maxima quidem laetitia affecti fuimus, Venerabiles Fratres, cum Sancto-
rum honores et cultum, Deo bene juvante, septem et viginti invictissimis
divinsc nostrae religionis heroibus hesterno die decernere potuerimus, vobis
lateri Nostro adstantibus, qui egregia pietate ac virtute praediti, et in sollici-
tudinis Nostrae partem vocati in hac tanta temporum asperitate strenue dimi-
cantes pro Domo Israel summo Nobis solatio et consolationi estis. Utinam
vero dum hujusmodi perfundimur gaudio, nulla¹ moeroris, luctusque causa
Nos aliunde contristaret! Non possumus enim non vehementer dolere et
angi, cum videamus tristissima, et nunquam satis deploranda mala ac damna,
quibus cum permagno animarum detrimento catholica nunc Ecclesia, et ipsa
civilis societas miserandum in modum premitur ac divexatur. Optime enim
noscitis, Venerabiles Fratres, teterrimum sane bellum contra rem catholicam
universam ab iis hominibus conflatum, qui inimici Crucis Christi sanam non
sustinentes doctrinam, ac nefaria inter se societate conjuncti quaecumque
ignorant, blasphemant, ac pravis cujusque generis artibus sanctissimae nostrae
religionis, et humanae societatis fundamenta labefactare, immo, si fieri un-
quam posset, penitus evertere, omniumque animos mentesque perniciosis-
simis quibusque erroribus imbuere, corrumpere et a catholica religione avel-
lere moliuntur. Nimirum callidissimi isti fraudum artifices, et fabricatores
mendacii non cessant monstrosa quaeque veterum errorum portenta jam
sapientissimis scriptis toties profligata ac depulsa, gravissimoque Ecclesiae
judicio damnata e tenebris excitare, eaque novis, variis ac fallacissimis formis
verbisque expressa exaggerare, et modis omnibus usquequaque disseminare.
Hac funestissima ac diabolica prorsus arte rerum omnium scientiam conta-
minant, deturpant, mortiferum ad animarum perniciem virus diffundunt,
effrenatam vivendi licentiam, et pravas quasque cupiditates fovent, religiosum
ac socialem ordinem invertunt, et omnem justitiae, veritatis, juris, honestatis
et religionis ideam extinguere conantur, et sanctissima Christi dogmata, do-
ctrinam irrident, contemnunt, oppugnant. Horret quidem refugitque animus,
ac reformidat vel leviter attingere praecipuos tantum pestiferosque errores,

