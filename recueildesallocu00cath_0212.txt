200 ALLOCUTION DE PIE IX.

Atque hic, Venerabiles Fratres, clare aperteque declaramus, tum in hac re,
tum in aliis quibusque Nostras omnes curas, cogitationes, studia ab omni pror-
sus cujuslibet humanae politices ratione vel maxime aliena eo spectare, ut
sanctissima Christi religio, et doctrina ubique terrarum cunctis populis magis
magisque affulgeat. Etsi enim exoptemus, ut viri principes, quibus a Domino
data est potestas, avertentes aures suas a fraudulentis et perniciosis consiliis,
et custodientes justitiae legem, ac secundum Dei voluntatem ambulantes, Ejus-
que sanctae Ecclesiae jura, et libertatem tuentes, pro eorum religione, ac beni-
gnitate suorum populorum felicitatem prosperitatemque procurare non desi-
stant, tamen vehementer dolemus in diversis locis nonnullos e populo existere,
qui Nostro nomine temere abutentes, et gravissimam personae Nostrae, ac su-
premae dignitati injuriam inserentes, debitam erga Principes subjectionem
denegare, et contra illos turbas, pravosque motus concitare audent. Quod
certe a Nostris consiliis adeo abhorrere constat, ut, in Nostris Encyclicis Lit—
teris ad omnes Venerabiles Fratres Episcopos die nona mensis Novembris
superiori anno datis, haud omiserimus inculcare debitam erga Principes, et
Potestates obedientiam, a qua juxta christianae legis prseceptum, nemo citra
piaculum deflectere umquam potest, praeterquam scilicet ubi ferte aliquidju-
beatur, quod Dei, et Ecclesiae legibus adversetur.

Quid vobis videtur?

Auctoritate Omnipotentis Dei, sanctorum Apostolorum Petri et Pauli, ae
Nostra, dilectum Filium presbyterum Josephum Valerga ad patriarchatum
Latinum Hierosolymitanum evehimus, eumque in illius Ecclesiae patriarcham

et Pastorem praeficimus, prout in decreto et schedula consistorialibus expri-

metur.
In nomine Patris †,et Filii †, et Spiritus-l· Sancti. Amen.

