360 ALLOCUTION DE PIE IX.

omittimus in omni oratione, et 1obsecratione curn gratiarum actione ipsum
divitem in misericordia Deum exorare‚Å∑ ut uberrimis quibusque divinae suae
gratiae donis omnes venerabiles Fratres Subalpini Regni Arehiepiscopos, et
Episcopos in tot angustiis ac tribulationibus constitutos adjuvare, et consolari
nunquam desinat, quo ipsi, veluti adhuc tanta cum sui nominis laude ege-
runt, pergant egregia sua episcopali virtute, constantia, et prudentia religionis
et Ecclesiae causam strenue defendere, ac proprii gregis saluti et incolumitati
studiosissime advigilare. Atque humillimas quoque, fervidusque clementis-
simo miserationum Domino sine intermissione offerimus preces, ut coelesti
sua ope confortare dignetur non modo fidelem illius Regni Clernm, qui
maxima ex parte suorum Antistitum exempla sequens proprio munere prae-
clare fungitur, verum etiam tot spectatissimos ipsius Regni laicos viros, qui
catholicis sensibus egregie animati, ae Nobis, et huic Petri Cathedrae ex animo

addicti, eorum operam in Ecclesiae juribus tuendis impendere vehementer
gloriantur.

