80 BREF DE PIE VI.

terit, cum necessitas adiget, sibi suffraganeum seu coadjutorem adsciscere,
siquidem ei, quod ad vitam dignitatemque tuendam conveniat, ex Ecclesiae
fructibus suppeditare non valebit. Quam certe necessitatem non raro contingere
in dioecesibus novimus, vel ob provectam Episcopi aetatem, vel ob male
affectam ejus valetudinem, ut quidam Lugdunensis Archiepiscopus ob ejusmodi
causam, ct petierat a Pontifice, et obtinuerat suffraganeum, assignata eidem
congrua ex archiepiscopalis mensae proventibus¹.

Cum jani viderimus, dilecti Filii nostri, et Venerabiles Fratres, valdeque mi-
rati simus decretam isthic esse proecipuorum disciplinae ecclesiasticae articulo-
rum immutationem, suppressionis nempe, divisionis, et erectionis episcopalium
sedium, nec non sacrilegae Episcoporum electionis, quaeque ex iis damna con-
sequantur, nonne idem ob easdem rationes sentiendum erit de parochiarum
suppressionibus, ut vos ipsi in vestra expositione jam animadvertistis? Sed
facere non possumus, quin hic adjungamus, quod, praeter commissum provin-
cialibus conventibus munus distribuendi, prout ipsis visum fuerit, suos paroeciis
fines, in maximam Nos etiam adduxit admirationem innumerabilis earum sup-
pressio, cum jam nationalis decreverit conventus, ut in urbibus, aut oppidis,
in quibus sex capitum millia tantummodo censeantur, non nisi una constitue-
retur paroecia. Et quo unquam modo unus parochus sufficere tanto curando po-
pulo poterit? Quam ad rem opportunum hic videtur referre cardinalem Con-
radum a Gregorio IX, ad praesidendum Coloniensi Synodo delegatum, hisce
verbis interrogasse quemdam, qui aderat paroehum, quique vehementer con-
tendebat, ne illuc Fratres ordinis Praedicatorum inducerentur : « Quis est nu-
« merus hominum in paroecia tibi subditorumP» Cum ille esse novem millia
respondisset, tum Cardinalis admiratione iraque commotus: « Quis es, inquit,
« tu miserrime, qui tot millibus sufficis debitam gubernationis curam impen-
α dere? Nescis, hominum perditissime, quia in illo debes tremendo judicio,
t( ante tribunal Christi, de his omnibus respondere? Et tu, si tales habes vica-
« rios (Fratres praedicatores), querularis, qui onus tuum gratis relevent, sub
« cujus pondere nescius conquassaris : quia igitur ex hac querela iudignum
« te cura omnimode judicasti, ideo privo te omni beneficio pastorali². n Et
quamvis illic de novem hominum millibus agebatur, hic vero, nimirum a con-
ventus decreto, sex tautum millia unius parochi curae tribuantur, nihilo tamen
minus quis non fateatur talem etiam numerum longe longeque unius parochi
vires excedere, ac consequi propterea debere, ut multi ex parochianis neces-
sario priventur spiritualibus subsidiis, pro quibus ad regulares, qui jam sup-
pressi sunt, confugere non valebunt?

Transimus jam ad bonorum ecclesiasticorum invasionem, ad alterum scili-
cet errorem Marsilii Patavini, et Joannis de Janduno damnatum in constitu-
tione Joannis XXII ³,etlonge ante decreto S.B011ifacii I Papae, a pluribus relat!
<c Nulli licet ignorare, quod omne, quod Domino consecratur, sive fuerit
(( homo, sive animal, sive ager, vel quidquid fuerit semel consecratum, sanc-
« tum sanctorum erit Domino, et ad jus pertinet sacerdotum. Propter quod

1. Benedictus XIV, de Synod. dioec.‚ lib. XIII, cap. xx, n0 12.

2. Abraham Bzov. Annal. Eccles. ad ann. 1222, S 6, edit. Colon., 1621.
3. Apud Rainald. ad ann. 1327, n⁰ 28 ac seq.

¹1. Apud Constant„ pag. 1050, n⁰ 3.

