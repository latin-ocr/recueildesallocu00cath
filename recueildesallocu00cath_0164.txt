152 LETTRE APOSTOLIQUE DE [ΕΘΝ XII.

Filii ejus misericordia et clementia desperare. Recipiant igitur sese tandem
aliquando, et iterum ad Jesum Christum pro iis etiam passum confugiant, qui
eorum resipiscentiam non modo non despiciet, sed imo ad instar amantissimi
patris, qui filios prodigos jamdudum expectat, libentissime accipiet. Nos vero
ut quantum in Nobis est eos excitemus, et faciliorem iis sternamus viam ad
poenitentiam, suspendimus ad integrum anni spatium post publicatas Nostras
has apostolicas Litterasin regione, in qua morantur, tum obligationem denun-
ciandi suos in sectis illis socios, tum etiam reservationem censurarum, in quas
sectis illis nomen dantes inciderunt, eosque, etiam non denunciatis complicibus,
absolvi ab iis censuris posse declaramus a quocumque confessario, modo sit
ex eorum numero qui a locorum, in quibus degunt Ordinariis approbati sunt.

Quam etiam facilitatem in eos , qui forte in Urbe morentur, adhibendam
constituimus. Quod si quispiam ex iis, quos nunc alloquimur, ita pertinax sit,
(quod Deus misericordiarum Pater avertat) ut committat, illud temporis spa—
tium quod designavimus, labi, quin sectas illas deserat, et vero resipiscat, eo
elapso continuo et obligatio denunciandi complices, et censurarum reservatio
in eum reviviscet, nec absolutionem deinceps impetrare poterit, nisi denun-
ciatis antea complicibus, vel saltem juramento emisso de iis quamprimum de-
nunciandis, nec ab alio poterit iis censuris solvi, quam a nobis, vel a Nostris
successoribus, aut ab iis, qui a Sede Apostolica ab iisdem absolvendi impetra-
verint facultatem.

Volumus autem quod pra-sentium Nostrarum Litterarum transsumptis etiam
impressis, manu alicujus notarii publici subscriptis, et sigillo personae in
dignitate ecclesiastica constitutoe munitis, eadem fides prorsus adhibeatur,
quae ipsis originalibus litteris adhiberetur, si forent exhibitae, vel ostensae.

Nulli ergo hominnm liceat hanc paginam Nostrae declarationis, damnatio-
nis, confirmationis, innovationis, mandati prohibitionis, invocationis, requi—
sitionis, decreti, et voluntatis infringere, vel ei ausu temerario contraire. Si
quis autem hoc attentare prfesumpserit, indignationem omnipotentis Dei, ac
beatorum Petri et Pauli apostolorum ejus se noverit incursurum.

Datum Romae apud sanctum Petrum anno lucarnationis Dominicae mille-
simo octingentesimo vicesimo quinto, tertio Idus Martii, Pontificatus Nostri
anno secundo.

