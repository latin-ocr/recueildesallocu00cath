540 BULLE DE RATIFICATI ΟΝ

maximam utilitatem, maximumque decus percepisse et hoc quoque tempore prae-
stolari.

Quibus ita se habentibus, illud prae omnibus constitutum est, ut religio catholica
apostolica‘ Romana libere in Gallia exerceatur. Illud etiam sancitum est, ut publicus
sit illius cultus, habita tamen ratione ordinationum, quoad politiam, quas regimen,
pro publica tranquillitate, necessarias existimabit.

Deinde, cum illud maxime necessarium esse compertum sit, ut de episcopalibus
Sedibus ratio haberetur, hinc, cum Gallicanum regimen novam {ieri Gallicarum dioece-
sium circumscriptionem se cupere nobis significaverit, collatis cum eo consiliis,
nova a nobis Gallicarum dioecesium circumscriptio fiet, quae mutuae voluntatis
conjunctione ita perficietur ut spiritualibus catholicorum necessitatibus consultum sit.

Et quoniam, tum propter novam hanc ipsam dioecesium circumscriptionem, tum
propter alias gravissimus causas, onmia impedimenta removenda sunt, quae tanto
operi perficiendo adversari possunt, propterea nos justae persuasioni innixi Gallica-
narum Ecclesiarum titulares Episcopos ita animo esse comparatos ut eidem religioni
onmia sacrificia, ac vel ipsam suarum Sedium resignationem litare non sint detre-
ctaturi (quod jamdiu quam plurimi inter ipsos, numquam satis commendandis litteris,
ad recolendae memoriae Praedecessorem nostrum datis die tertia Maii anni millesimi
septingentesimi nonagesimi primi ultro obtulerunt) praedictos titulares per nostras
apostolicas Litteras sollicitudinis plenas adhortabimur ut Ecclesiae paci atque unitati
consulant, significabimusque nos ab eorum qua in religionem flagrant charitate, firma
fiducia, ea quae superius dicta sunt sacrificia expectare, ne ipsa quidem Sedium resi-
gnatione excepta, quae Ecclesiae bonum imperat. Qua hortatione promissa, eorumque
cognita responsione, quam nostris conformem votis futuram esse haud dubitamus,
opportuna media adhibebimus, quibus religionis bono consulatur, atque ut, nova
circumscriptione peracta , Gallicani Gubernii vota impleantur, operam impen-
demus.

Archiepiscopos autem et Episcopos novae circumscriptionis dioecesibus praeficiendos,
Consul primus Gallicanae Reipublicae nominabit, nominationesque exhibebit intra
tres menses qui promulgationem apostolica? constitutionis consequentur. Nos vero
iisdem nominatis institutionem canonicam (labimus juxta formas relate ad Gallias ante
regiminis commutationem statutas. ,

Eadem ratio servabitur, tam in nominationibus, quam in canonica institutione
eorum qui in posterum vacantibus Sedibus substituentur.

Ut vero ne minimum quidem dubitari possit de sensibus ac mente Episcoporum
(quanquam etiam sine ullius obligatione juramenti, juxta Evangelii praescripta, quid
supremis praepositis debeant optime noverint, atque implere teneantur), quo certiores
sint de eorum fide atque obedientia Reipublicae Rectores, consensimus ut Episcopi,
antequam episcopale munus gerendum suscipiant, coram primo Consule juramentum
fidelitatis emittant quod erat in more positum ante regiminis commutationem, sequen-
tibus verbis expressum: « Ego juro et promitto ad sancta Dei Evangelia, obedien-
« tiam et fidelitatem Gubernio per constitutionem Gallicanae Reipublicae statuto. Item
« promitto me nullam communicationem habiturum, nullo consilio interfuturum,
α nullamque suspectam unionem neque intra neque extra conservaturum, quaetran-
α quillitati publica? noceat, et si tam in dioecesi mea, quam alibi noverim aliquid in
« Status damnum tractari, Gubernio manifestabo. »

Iisdemque de causis consensimus ecclesiasticos secundi ordinis in eadem rerba
jurare coram auctoritatibus civilibus quae a Rectoribus Reipublicae designabuntur.

Cum inscrutabili consilio divinae Providentiae, quae largitate donorum ubique diffun-

