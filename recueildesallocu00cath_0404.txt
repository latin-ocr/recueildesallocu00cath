392 ALLOCUTION DE PIE IX.

copum ab exilio quamprimum revocatum iri. Faxit Deus, ut hujusmodi
Nostrae spes minime sint fallaces!

Nos certe Deo auxiliante numquam officio Nostro deerimus, et nunquam
desinemus omnes perferre labores, omnes suscipere curas, omnia adhibere
studia, ut Ecclesiae causam Nobis divinitus commissam pro Apostolici Nostri
muneris debito viriliter tueamur ac propugnemus. Interea vero una Vobis-
cum⁷ venerabiles Fratres, levantes cor et oculos Nostros in montem excel-
sum et sanctum, unde omne Nobis auxilium affuturum confidimus, nunquam
intermittemus dies noctesque assiduis precibus, gemitibusque misericor—
diarum Patrem et Deum totius consolationis orare, et obsecrare, ut omni-
potenti sua virtuto Ecclesiam suam sanctam a tantis, quibus tum in illis,
tum in aliis regionibus afflictatur calamitatibus, defendat, eripiat, ac simul
dignetur coelesti sua gratia ipsius Ecclesiae inimicorum animos, mentesque
illustrare‚· expugnare, eosque de impietatis et perditionis via ad justitiae ae
salutis semitas reducere.

