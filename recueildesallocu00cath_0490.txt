478 LETTRE ENCYCLIQUE DE PIE IX.

injusta ac violenta bonorum Ecclesiae depopulatio , et acerrima, ac continua
contra sacros Ministros, ac Rehgiosarum Familiarum alumnos, Virginesque
Deo devotas insectatio, ac diabolicum prorsus adversus Christum, ejusque
Ecclesiam, doctrinam, ct hanc Apostolicam Sedem odium, et innumera fere
alia, quae ab infensissimis rei catholicae hostibus patrantur, et quotidie lamen-
tari cogimur, videntur optatissimum illud protrahere ac differre tempus, quo
plenum sanctissimae nostrae religionis, justitiae, ac veritatis triumphum videre
possimus. Qui quidem triumphus deesse non poterit, etiamsi Nobis datum
non sit noscere tempus eidem triumpho ab omnipotenti Deo destinatum, qui
onmia admirabili divina sua providentia regit ac moderatur, et ad nostram
dirigit utilitatem. Etsi vero coelestis Pater Ecclesiam suam sanctam in miser-
rima et mortali peregrinatione militantem variis aerumnis et calamitatibus
affligi et vexari permittit, tamen cum ipsa a Christo Domino supra immo—
bilem et firmissimam petram sit fundata, non solum nulla vi, nulloque impetu
convelli, et labefactari unquam potest, verum etiam ipsis « persecutionibus
« non minuitur, sed augetur, et semper Dominicus ager segete ditiori ves-

« titur, dum grana, quae singula cadunt, multiplicata nascuntur. »

Quod dilecti Filii Nostri et Venerabiles Fratres, luctuosissimis etiam hisce
temporibus singulari Dei beneficio evenire conspicimus. Nam quamvis imma-
culata Christi Sponsa impiorum hominum opera in praesentia vehementer
afflictetur, tamen de suis hostibus agit triumphum. Enimvero ipsa suos trium-
phat hostes, et mirifice splendescit tum singulari Vestra, et aliorum Venerabi—
lium Fratrum totius catholici orbis Sacrorum Antistitum erga Nos, et hanc
Petri Cathedram fide, amore, observantia, et eximia constantia in catholica
unitate tuenda, tum tot pientissimis religionis, et christianae caritatis operi-
bus, quse, Deo auxiliante, magis in dies multiplicantur in catholico orbe,
tum sanctissimae fidei lumine quo magis in dies tot illustrantur regionsc, tum
egregio Catholicorum erga ipsam Ecclesiam, ac Nos, et hanc Sanctam Sedem
amore et studio, tum insigni et immor-tali martyrii gloria. Nostis enim quo-
modo in Tunkini, et Cochinchinae praesertim regionibus Episcopi, Sacerdotes
laicique viri , ac vel ipsae imbelles mulieres, ac teneri adolescentuli, et ado-
lescentulae veterum martyrum exempla aemulantes animo invicto, et heroica
virtute crudelissimos quosque cruciatus despicere, et exhalantes pro Christo
vitam profundere vehementer laetantur. Quae sane omnia non levi Nobis, vo-
bisque consolationi esse debent inter maximas, quibus premimur, acerbitates.

Verum cuni Apostolici Nostri ministerii officium omnino postulet, ut
Ecclesia* causam Nobis ab ipso Christo Domino commissam omni cura studio-
que defendamus, illosque omnes reprobemus, qui Ecclesiam ipsam, ejusque
sacra jura⁷ Ministros, et hanc Apostolicam Sedem oppugnare et conculcare non
dubitant. iccirco hisce Nostris Litteris denuo ea omnia et singula confirma-
mus, declaramus, ac damnamus, quae iu pluribus consistorialibus Allocutio-
nibus, aliisque Nostris Litteris cum ingenti animi Nostri molestia lamentari,
declarare, et damnare coacti suimus.

