»1¹44 LETTRE APOSTOLIQUE DE LEON XII.

g 7. Non multo post editam hanc a Pio VII constitutionem, ad supremam
beati Petri Cathedram nullis Nostris meritis evecti Nos fuimus, et continuo
omnem Nostram operam convertimus ad detegendum, quis esset clandesti-
narum sectarum status, quis numerus, quae potentia. Haec inquirentes facile
intelleximus crevisse illarum insolentiam praecipue ob earum multitudinem
novis sectis auctam. Ex quibus ea praesertim memoranda est quae Univer-
sitaria dicitur, quod sedem et domicilium in pluribus studiorum universi—
tatibus habeat, in quibus juvenes a nonnullis magistris, qui eos non docere,
sed pervertere student, ejusdem mysteriis, quae iniquitatis mysteria verissime
appellari debent, initiantur, ct ad omne scelus informantur.

Inde vero existit, quod tanto etiam post tempore, quo primum perduel-
lionis faces in Europa a sectis clandestinis per consectaneos suos inflam-
matae, et elatae sunt, et post reportatas a potentissimis Europae principibus
praeclarissimas victorias, quibus illae comprimendae sperabantur, nondum ta-
men nefarii earum conatus finem habuerunt. In illis enim ipsis regionibus, in
quibus pristinae tempestates conquievisse Videntur, qni metus est novarum
turbarum, et seditionum, quas illae sectae perpetuo moliuntur! Quae impiarum
formido sicarum, quas in eorum corporibus clam defigunt quos ad mortem de-
signarunt? Quot, et quam gravia non raro decernere, vel inviti coguntur, qui
iisdem cum potestate praesunt, ut publicam tranquillitatem tueantur?

Inde etiam existunt acerbissimae calamitates, quibus Ecclesia fere ubique
vexatur, et quas sine dolore, imo sine moerore commemorare non possumus.
Impugnantur impudentissime sanctissima ejus dogmata, et praecepta3 ejus
dignitas extenuatur, et pax illa, et felicitas qua suo quodam jure frui deberet,
non perturbatur modo, sed omnino evertitur.

Nec putandum est, onmia haec mala, aliaque, quae praetermissa a Nobis
sunt, clandestinis his sectis perperam et per calumniam adscribi. Libri
quos de religione et republica scribere non dubitarunt, qui his sectis nomen
dederunt, quibus dominationem spernunt, majestatem blasphemant, Christum
autem vel scandalum, vel stultitiam dictitant, imo non raro nullum esse
Deum, et hominis animam una cum corpore interire docent : codices et
statuta, quibus sua consilia, et instituta explicant, aperte declarant cuncta,
quae jam memoraximus, et quae ad legitimos principatus labefactandos, et
Ecclesiam funditus delendam spectant, ab iis proficisci. Atque hoc veluti cer-
tum, exploratumque habendum est, has sectas licet nomine diversas, nefario
tamen impurissimorum consiliorum vinculo esse iuter se conjunctas.

Quae cum ita sint, Nos muneris Nostri esse censemus iterum clandestinas
has sectas condemnare, atque ita quidem ut nulla ex iis jactare possit se
apostolica sententia Nostra non comprehendi, atque hoc praetextu homines
incautos et minus acutos in errorem inducat. Itaque de consilio venerabilium
Fratrum Nostrorum Sanctae Romanae Ecclesiae Cardinalium, et etiam motu pro-
prio, et certa scientia, ac matura deliberatione Nostris, societates occultas
omnes tam quae nunc sunt, tam quac fortasse deinceps erumpent, et quae ea
sibi adversus Ecclesiam et supremas civiles potestates proponunt, quae superius
commemoravimus, quocumque tandem nomine appellentur, Nos perpetuo
prohibemus sub eisdem poenis, quae continentur in praedecessorum Nostrorum
Litteris iu hac Nostra constitutione jam allatis, quas expresse confirmamus.

