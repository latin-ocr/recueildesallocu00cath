230 ALLOCUTION DE PIE IX.

ac universus fere terrarum orbis tantopere est funestatus, et funestatur. Neque
ignoratis cujusmodi bellum contra sanctissimam nostram religionem in ipsa
quoque Italia nunc geratur, quibusque fraudibus, et machinationibus teterrimis
ipsius religionis, et civilis societatis hostes imperitorum praesertim animos a
fidei sanctitate, sanaque doctrina avertere, eosque aestuantibus incredulitatis
fluctibus demergere, atque ad gravissima quaeque peragenda facinora compel-
lere conentur. Atque ut facilius eorum consilia ad exitum perducere, et hor-
ribiles cujusque seditionis, et perturbationis motus excitare, ac fovere possint
haereticorum hominum vestigiis inhoerentes, suprema Ecclesiae auctoritate om-
nino despecta, plane non dubitant sacrarum Scripturarum verba, testimonia,
sententias privato propriO, pravoque sensu invocare, interpretari, invertere,
detorquere, ac per summam impietatem sanctissimo Christi nomine nefarie
abuti non reformidant. Neque eos pudet palam publiceque asserere, tum cu-
jusque sanctissimi juramenti violationem, tum quamlibet scelestam, flagitio-
samque actionem sempiternae ipsi naturae legi repugnantem non solum haud
esse improbandum, verum etiam omnino licitam, summisque laudibus effe-
rendum, quando id pro patriae amore, ut ipsi dicunt, agatur. Quo impio ac
praepostero argumentandi genere ab ejusmodi hominibus omnis prorsus ho-
nestas, virtus, justitia penitus tollitur, atque nefanda ipsius latronis, et sicarii
agendi ratio per inauditam impudentiam defenditur et commendatur.

Ad ceteras innumeras fraudes, quibus catholieae Ecclesiae inimici continenter
utuntur, ut incautos praesertim et imperitos ab ipsius Ecclesiae sinu avellant,
et abripiant, acerrimae etiam, ac turpissimae accedunt calumniae, quas in Per-
sonam Nostram intendere, et cominisci non erubescunt. Nos quidem nullis
licet Nostris meritis Illius his in terris vicariam gerentes operam, qui cum ma-
lediceretur non maledicebat, cum pateretur non comminabatur, acerbissima
quaeque convicia in omni patientia, ac silentio perferre, et pro persequentibus,
et calumniantibus Nos orare numquam omisimus. Verum cum debitores simus
sapientibus, et insipientibus, omniumque saluti consulere debeamus, haud
possumus, quin ad praecavendam praesertim infirmorum offensionem, in hoc
vestro Consessu a Nobis rejiciamus falsissimam illam, et omnium teterrimam
calumniam, quse contra Personam humilitatis nostrae per recentissimas quas-
dam ephemeridas est evulgata. Etsi vero incredibili horrore affecti fuimus ubi
illud commentum legimus, quo inimici homines Nobis, et Apostolicae Sedi grave
vulnus inferre commoliuntur, tamen nullo modo vereri possimus, ne ejusmodi
turpissima mendacia vel leviter offendere queant supremam illam veritatis
Cathedram, et Nos, qui nullo meritorum suffragio in ea collocati sumus. Et
quidem singulari Dei misericordia divinis illis nostri Redemptoris verbis uti
possumus : Ego palam loquulus sum munda... et iu occulto loquutus sum
nihil. Atque hic, Venerabiles Fratres, opportunum ducimus ea ipsa iterum
dicere et inculcare, quae in Nostra praesertim Allocutione ad vos die 17 De-
cembris anno 1847 , habita declaravimus, inimicos scilicet homines, quo faci-
lius veram, germanamque catholicae religionis doctrinam corrumpere, aliosque
decipere, et in errorem inducere queant, onmia comminisci, omnia moliri,

