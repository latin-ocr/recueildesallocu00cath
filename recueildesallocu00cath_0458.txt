XXX SEPTEMBRIS MDCCCLXI.

———

SS. DOMINI NOSTRI PII IX
ALLOGUTIO

IN CONSISTORIO SECRETO 30 SEPTEMBRIS 1861 HABITA.

V enerabz‘ les F ratres.

Meminit unusquisque vestrum, Venerabiles Fratres, quanto animi Nostri
dolore in hoc amplissimo vestro consessu saepissime lamentati simus gravis-
sima et nunquam satis deploranda damna catholicae Ecclesiae, huic Apostolicae
Sedi, Nobisque cum maximo ipsius civilis societatis detrimento illata a Subal-
pino Guberni0‚ atque a funestissimae rebellionis auctoribus et fautoribus in
miseris prsesertim Italia] regionibus, quas idem Gubernium injuste aeque ac
violenter usurpavit. Nunc vero inter alia innumera et semper graviora vulnera
sanctissimae nostrae religioni ab ipso Gubernio, et nefariae conspirationis ho-
minibus indesinenter inflicta dolere cogimur, Dilectum Filium Nostrum claris-
simum vestrum Collegam‚ ac vigilantissimum Neapolitanae Ecclesiae Archi-
episcopum pietate ac virtute conspicuum, quem hic proesentem intuemini,
militari manu fuisse comprehensum, et a proprio grege cum ingenti bonorum
omnium luctu avulsum. Omnes autem norunt quomodo ejusdem Gubernii et
rebellionis satellites omni dolo et fallacia pleni, atque abominabiles facti in
viis suis, veterum haereticorum molitiones et furores renovantes, et contra
sacra omnia debacchantes, Dei Ecclesiam, si fieri unquam posset, funditus
evertere, et catholicam religionem, ejusque salutarem doctrinam ex omnium
animis radicitus extirpare, et pravas quasque cupiditates excitare et inflammare
connltantur.

Hinc, omnibus divinis humanisque proculcatis juribus, et ecclesias-
ticis censuris omnino spretis, Sacrorum Antistites audacius in dies a pro-
priis Dioecesibus expulsi, atque etiam in carcerem missi et quamplurimi fideles
populi suis orbati pastoribus, et utriusque Cleri viri miserandum in modum di-
vexati, omnibusque injuriis exagitati, et Religiosae Familiae extinctae, earum—
que Sodales e suis Coenobiis ejecti, ad rerum omnium inopiam redacti, et
Virgines Deo Sacrae panem emendicare coactae, et religiosissima Dei Templa
spoliata, polluta, ct in latronum speluncas conversa, et sacra bona direpta, et
ecclesiastica potestas, ac jurisdictio violata, usurpata, et Ecclesiae leges des-
pectae et conculcatae. Hinc publicae depravatarum doctrinarum scholae consti-
tutae, et pestiferi libelli et ephemerides e tenebris emissae, ac late per omnia
loca immanibus hujus scelestae conjurationis sumptibus dissipatae. Quibus
perniciosissimis et abominandis scriptis sanctissima fides, religio , pietas,
honestas, pudicitia, pudor, omnisque virtus oppugnatur, ac vera et incon-
cussa aeternae naturalisque legis, ac publici privatiquejuris principia,praecepta

