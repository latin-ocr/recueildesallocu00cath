506 DiiCLARATlos‘ nus EVEQUES.

Sed qui talia moliuntur optime norunt in Sancta Sede, velut in arce inexpugnabili,
robur ac vires omnis veritatis ac justitiae inesse, quibus retundantur bostium impetus3
ibi esse speculam, ex qua vigiles Summi Custodis oculi paratas insidias a longe con-
spiciunt, suis annuntiandas commilitonibus. Hinc odium implacabile, 111110 insanabilis
litor, hinc continuum scelestissimorum hominum studium, ut Sanctam Romanam
Ecclesiam ejusque Sedem deprimant, ac si fieri unquam posset, prorsus exscindam.

Quis, Beatissime Pater, talia conspiciens, vel etiam recensitas audiens sibi temperet
a lacrymis? J usto igitur dolore correpti oculos ac manus ad coelos levamus, divinum
illum Spiritum toto mentis affectu implorantes, ut qui hac die olim nascentem Eccle-
siam sub Petri regimine sanctificavit et roboravit, eam nunc, Te Pastore, Te Duce,
tuetur, ampliet, ac glorificet. Testis sit votorum quae nuncupamus, Maria per .Το
Immaculatae titulo hoc ipso in loco solemniter aucta; testes hi sacri cineres quos
veneramur Sanctorum Romanae Ecclesiae Patronorum Petri et Pauli, testes venerandae
exuviae tot Pontificum, Martyrum ac Confessorum, quae hanc ipsam, quam premimus

terram, sanctam reddunt, testes tandem praecipue nobis adstent Sancti isti, qui Coeli-
tum Ordini hac ipsa die supremo Tuo judicio adscripti, hodie Ecclesiae tutelam novo
titulo sunt suscepturi, primasque Omnipotenti Deo preces pro Tua quoque incolumi-
tate suis de altaribus oblaturi.

Adstantibus igitur istis omnibus, nos Episcopi, ne illud impietas velignorare simulet,
vel audeat denegare, errores quos Tu damnasti, damnamus, doctrinas novas et pere-
grinas, quae in damnum Ecclesiae Jesu Christi passim propagantur, detestamur et
rejicimus3 sacrilegia, rapinas, immunitatis ecclesiasticae violationes, aliaque ,nefanda
in Ecclesiam, Petrique Sedem commissa reprobamuS, et condemnamus.

Hanc vero protestationem, quam publicis Fcclesiae tabulis adscribi petimus, Fratrum
etiam nostrorum qui absunt nomine, tuto proferimus, sive eorum qui, tot inter angus-
tias, vi detenti domi hodie silent ac plorant, sive qui gravibus negotiis, aut adversa
valetudine impediti, nobiscum hodie adesse nequiverunt. Jungirnus insuper nobis
fidelem nostrum Clerum ac populum, qui eodem ac nos in Te amore, eadem pia
reverentia animati, suum in Te studium, qua precibus sine intermissione fusis, qua
opibus in Obolo S, Petri mira, ut plurimum, largitate oblatis luculentissime compro-
barunt, probe scientes sacrificiis suis id quoque curari, ut dum necessitatibus Supremi
Pastoris consulitur, simul et ejusdem libertati servandae prospiciatur.

Utinam ad communem hanc totius Orbis christiaui, imo omnis socialis ordinis
causam in tuto locandam universi populi conspirarentl

Utinam intelligerent erudirenturque Reges et seculi potestates, causam Pontifiois
omnium principum regnorumque esse causam, et quo tendant nefarii adversariorum
ejus conatuS, ac tandem novissima providerent!

Utinam resipiscerent infelices illi aliquot ecclesiastici et religiosi viri qui vocationis
suae immemores debitam Ecclesiae Praesulibus obedientiam denegantes, atque ipsum
quoque Ecclesiae magisterium temere usurpantes, in viam perditionis abierunt!

Hoc a Domino Tecum flentes, Beatissime Pater, enixe atque ex corde exonamus
dum ad tuos sacros pedes provolutifa Te robur coeleste expetimus, quod Apostolioa

ac Paterna Benedictio tua valet impertire. Sit haec copiosa et ex intimis penetralibus
cordis Tui largiter effluens, ut non tantum nos, sed absentes quoque dilectissimos
Fratres itemque Fideles nobis commissos irriget ac perfundat. Sit talis quae nostros et

