278 ›tLLOCUTION DE PIE IX.

nem erga Ecclesiam contrahere videretur. Itaque Noster idem Legatus novos
proposuit articulos Gubernii votis meliori, qua fieri posse censuit, ratione
consentaneos, quibus et alios adjunxit in id spectantes, ut Ecclesia omni pene
civilis immunitatis usu caritura hanc saltem jacturam liberiore in reliquis suae
auctoritatis exercitio compensaret. Declaravit tum Regius Legatus, postulatu-
rum se novas a suo Gubernio instructiones, ut plene ad proposita respondere
posset. Ignoramus equidem an instructiones illae Romam unquam advenerin13
sed conjicere licet Regium Gubernium rem distulisse propter notissimas cala-
mitates, quae Italiam pene universam subinde afflixerunt, quaeque Nos ipsos a
tota Nostra civili Ditione discedere coegerunt. Postea, tranquillitatis rebus,
dum prope Neapolim tempus praestolaremur, quo in Urbem redire opportu-
num foret, novus illuc ad Nos missus est Extraordinarius Legatus, cui man-
datum inter alia erat, ut intermissam de conventione tractationem repeteret.
Attamen postquam de aliis negotiis egisset, revocatum se declaravit a Regio
Gubernio, ac re necdum inchoata discessit. Itaque sperare licuit, Regiis Mini-
stris opportunius visum fuisse ut tractatio illa in tempus magis idoneum, post
Nostrum scilicet in Urbem reditum, remitteretur.

Attamen paucos post menses accepimus, Regium ipsum Ministerium detu-
lisse ad Regni Comitia novam Legem de Clericorum et Ecclesiarum immuni—
tate penitus abolenda, de judicio etiarn super Patronorum nominationibus ad
Beneficia Ecclesiastica Tribunalibus Laicis attribuendo, nec non de aliis non-
nullis, sive eodem, sive posteriori tempore, contra Ecclesiae jus, aut non sine
Religionis periculo statuendis.

Ut primum de hujusmodi Legis propositione significatum Nobis est, recla-
mari contra illam jussimus tum a Cardinali Nostro Prosecretario Status, tum
etiam a Nostro Apostolico Nuntio tunc Augustae Taurinorum degente. Sed
utraque reclamatione cadente in irritum, expostulare paulo post oportuit
contra ipsaS, quas memoravimus, novitates ab utroque legibus ferendis Con-
silio approbatas, et Regia statim auctoritate sancitas. In quo ejus rei progressu
atque exitu non illud modo dolendum, quod sanctissima Ecclesiae jura, quae
ex Canonum sanctionibus in tot saeculorum diuturnitate viguerant, facto ipso
violata et proculcata fuerint, sed etiam quod plures ex Deputatis ac Senatori-
bus Regni, qui in publica utriusque Consilii deliberatione verba fecerunt, et

quorum sententia vicit, eam sibimetipsis seu Laicae Potestati auctoritatem asse-
rere non dubitaverint, ut solemnes conventiones super usu illorum eorum-

dem jurium cum Sede Apostolica initas, sine hujus consensu, imo et ea
reclamante rescindere, et declarare ac facere irritas valeant.

Videtis qualia et quam gravis momenti haec sint, Venerabiles Fratres : per-
spicitis cujusmodi futura esset sacrarum rerum conditio, si suus Ecclesiae juri-
bus honor non sit, si despiciantur illius Canones, si nulla diuturnae posses—
sionis ratio habeatur, si tandem neque sua stet fides pactis inter Sanctam hanc
Sedem et Civilem Potestatem rite conventis. Nec porro ignoratis non solum

Religionis, sed etiam Civilis Ordinis, ac publicae privataeque rei omnino inter-

