388 ALLOCUTION DE PIE IX.

ecclesiasticorum proesertim hominum jactura, ac detrimento sancita sunt,
damnamus, reprobamus, et irrita prorsus ac nulla declaramus. Insuper eos
omnes, quorum opera, consilio, jussu illa patrata sunt, gravissime monemus,
ut serio reputent poenas et censuras, quse adversus sacrarum personarum et
rerum, atque ecclesiasticae libertatis et potestatis violatores, profanatores, et
hujus Sanctae Sedis jurium usurpatores ab Apostolicis Constitutionibus, sa-
crisque Conciliorum Canonibus sunt constitutae.

Nunc autem haud possumus, quin ex animo gratulemur, et maximas, me-
ritasque laudes tribuamus Venerabilibus Fratribus illius Reipublicae Sacrorum
Antistitibus, qui proprii episcopalis muneris optime memores, singulari firmi-
tate et constantia, Ecclesiae causam impavide propugnarunt, et invicto animo
dura quaeque et aspera pro ipsius Ecclesiae defensione perpeti suut gloriati.
Debito quoque laudum praeconio illos omnes tum ecclesiasticos, tum laicos
viros prosequimur, qui catholicis sensibus vere animati, et illustria suorum
Antistitum exempla sectantes in id ipsum suos etiam labores pro viribus con-
ferre haud omiserunt, gravissima omnia subeuntes pericula et discrimina.
Atque etiam summopere collaudamus fidelem Mexicauae Reipublicae populum,
qui ex parte longe maxima vehementer dolens, et indignans tam tristia et
iniqua contra suam religionem, suosque Pastores facta, nihil antiquius habet,
quam et catholicam profiteri fidem, et suos Episcopos omni amore et obsequio
prosequi, ac Nobis, et huic Petri Cathedrae firmiter constanterque adhaerere.
Quocirca in eam spem erigimur fore, ut dives iu misericordia Deus super
illam vineam suam propitiatus respiciat, et eam ab omnibus, quibus tantopere
affligitur, malis eripiat.

Jam vero non minori moerore conficimur, Venerabiles Fratres, ob gravis-
sima saue damna, quibus Ecclesia in plerisque meridionalis etiam America‘
regionibus Hispaniarum Regno olim subjectis a civili potestate miserandum
in modum premitur ac divexatur. In illis enim regionibus laica potestas,
inter alia, sibi temere arrogat jus praesentandi Episcopos‚ et ab illis exigit ut
ineant Dioecesium procurationem, antequam ipsi canonicam ab hac Sancta
Sede institutionem, et Apostolicas Litteras accipiant. Atque in iisdem regio-
nibus prohibcntur Episcopi libere damnare acatholica scripta, nec fas est eis
sine Gubernii venia vel ipsas Apostolicas Litteras promulgare. Insuper coarc—
tatur Ecclesiae libertas in acquirendis proprietatibus, et impeditur executio
gratiarum hujus Apostolicae Sedis, et studiorum methodus in Clericoruni
Seminariis adhibenda civili auctoritati subjicitur, et ab ipsa laica potestate
ecclesiasticae decimae vel penitus sublatae, vel publico aerario adjudicatae fuere,
et injuncta est Episcopis, ecclesiasticisque viris obligatio jurandi plures res
Ecclesiae juribus adversas, quae in civili Constitutione eontinentur. In una
autem ex ipsis regionibus non solum haec omnia contra Ecclesiae potestatem
et jura geruntur, verum etiam civile Gubernium novam de Episcopis eligendis
normam praescripsit, qua disciplina ah Ecclesia statuta labefactatur, et legem
sancivit, qua ecclesiastici fori privilegium, decimae, et parochorum emolu-
menta de medio sublata sunt. Praeterea in hac eadem regione et nativum

